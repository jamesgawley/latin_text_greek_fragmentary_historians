<urn:lofts:fhg.4.hierocles:1.1> Βραχμᾶνες, Ἰνδικὸν ἔθνος σοφώτατον, οὓς καὶ Βράχμας καλοῦσιν. Ἱεροκλῆς δ ̓ ἐν τοῖς Φιλίστορσί φησι· «Μετὰ ταῦτα σπουδῆς ἄξιον ἐνομίσθη τὸ Βραχμάνων ἰδεῖν φῦλον, ἀνδρῶν φιλοσόφων καὶ θεοῖς φίλων, ἡλίῳ δὲ μάλιστα καθωσιωμένων· ἀπέχονται δὲ σαρκοφαγίας πάσης, καὶ ὑπαίθριοι τὸν ἀεὶ χρόνον βιοτεύουσι καὶ ἀλήθειαν τιμῶσι, χρῶνται δὲ ἐσθῆτι λινῇ τῇ ἐκ πετρῶν· λίθων γὰρ μηρύματα μαλακὰ καὶ δερματώδη συνυφαίνουσιν (συνεκφέρουσιν cod. Rhed.), ἐξ ὧν ὑφάσματα γίγνεται μήτε πυρὶ καιόμενα μήτε ὕδατι καθαιρόμενα, ἀλλ ̓ ἐπειδὰν ῥύπου καὶ κηλῖδος ἐμπλησθῇ χρωμένων, ἐμβληθέντα εἰς φλόγα λευκὰ καὶ διαφανῆ γίγνεται.
<urn:lofts:fhg.4.hierocles:2.1> Ἱεροκλῆς ὡσαύτως τε Φιλίστορσιν ἐν λόγοις, «Ἑξῆς δὲ, λέγων, εἴδομεν χώραν αὐχμηροτάτην ἡλίῳ φλεγομένην τε καὶ περὶ ταύτην ἄνδρας γυμνοὺς καὶ ἀνεστίους δὲ πρὸς χώραις τῆς ἐρήμου, ὤν οἱ μὲν ἐπεσκίαζον τὸ πρόσωπον ὠτίοις, ποὺς πόδας δ ̓ ἀνατείνοντας τὸ σύμπαν ἄλλο σῶμα. Τούτων καὶ Στράβων μέμνηται, καί γε τῶν ἀκεφάλων, καὶ τῶν δεκακεφάλων τε καὶ τετραχειροπόδων, οὕσπερ ἐγὼ οὐκ ὄπωπα, φησὶν Ἱεροκλέης.»
<urn:lofts:fhg.4.hierocles:3.1> Ταρκυναῖοι ἔθνος Ὑπερβορέων, παρ ̓ οἷς οἱ γρῦπες τὸν χρυσὸν φυλάσσουσιν, ὡς Ἱεροκλῆς ἐν τοῖς Φιλίστορσι.
<urn:lofts:fhg.4.hierocles:4.1> Ἱεροκλῆς φησὶ τοὺς ἐκ Λακεδαίμονος ἀποικίσαντας Ἀπόλλωνι αὐτὴν (Theram insulam) ἀνιερῶσαι.
