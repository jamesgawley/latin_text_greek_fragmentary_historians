<urn:lofts:fhg.2.damastes_sigeensis:1.1> Ὑπερβόρεοι ... Δαμάστης δ ̓ ἐν τῷ Περὶ ἐθνῶν· Ἄνω Σκυθῶν Ἰσσηδόνας οἰκεῖν, τούτων δ ̓ ἀνωτέρω Ἀριμάσπους, ἄνω δ ̓ Ἀριμασπῶν τὰ Ῥίπαια ὄρη, ἐξ ὦν τὸν βορέαν πνεῖν, χιόνα δ ̓ αὐτὰ μήποτε ἐλλείπειν· ὑπὲρ δὲ τὰ ὄρη ταῦτα Ὑπερβορέους καθήκειν εἰς τὴν ἑτέραν θάλασσαν.
<urn:lofts:fhg.2.damastes_sigeensis:2.1> Εὐθὺς ἐπὶ τῶν κατὰ τὴν Προποντίδα τόπων ὁ μὲν Ὅμηρος ἀπὸ τοῦ Αἰσήπου τὴν ἀρχὴν ποιεῖται τῆς Τρωάδος· Εὔδοξος δὲ ἀπὸ Πριάπου καὶ Ἀρτάκης, τοῦ ἐν τῇ Κυζικηνῶν νήσῳ χωρίου ἀνταίροντος τῷ Πριάπῳ, συστέλλων ἐπ ̓ ἔλαττον τοὺς ὅρους· Δαμάστης δ ̓ ἔτι μᾶλλον συστέλλει ἀπὸ Παρίου· καὶ γὰρ οὗτος μὲν ἔως Λεκτοῦ προάγει· ἄλλοι δὲ ἄλλως.
<urn:lofts:fhg.2.damastes_sigeensis:3.1> Τί δὲ δεῖ τῶν ποιητῶν θαυμάζειν, καὶ μάλιστα τῶν τοιούτων, οἷς ἡ πᾶσα περὶ φράσιν ἐστὶ σπουδὴ, τὰ τοῦ Δαμάστου συγκρίνοντας, ὅστις τῆς νήσου τὸ μῆκος ἀπὸ τῶν ἄρκτων πρὸς μεσημβρίαν ἀποδίδωσιν, ἀπὸ Ἱεροκηπίας, ὥς φησιν, εἰς Κλεῖδας; Οὐδὲ ὁ Ἐρατοσθένης εὖ· αἰτιώμενος γὰρ τοῦτον, οὐκ ὰπ ̓ ἄρκτων φησὶν εἶναι τὴν Ἱεροκηπίαν, ἀλλ ̓ ἀπὸ νότου· οὐδὲ γὰρ ἀπὸ νότου, ἀλλ ̓ ἀπὸ δύσεως, εἴπερ ἐν τῇ δυσμικῇ πλευρᾷ κεῖται, ἐν ᾗ καὶ ἡ Πάφος καὶ ὁ Ἀκάμας.
<urn:lofts:fhg.2.damastes_sigeensis:7.1> Thargelion mensis Barbaris injaustus est. Eo mense Persae ad Granicum victi, καὶ Καρχηδόνιοι περὶ Σικελίαν ὑπὸ Τιμολέοντος ἡττῶντο τῇ ἑβδόμῃ φθίνοντος, περὶ ἣν δοκεῖ καὶ τὸ Ἴλιον ἁλῶναι, ὡς Ἔφορος καὶ Καλλισθένης καὶ Δαμάστης καὶ Φύλαρχος (Fr. 66) ἱστορήκασιν.
<urn:lofts:fhg.2.damastes_sigeensis:8.1> Ὁ τὰς ἱερείας τὰς ἐν Ἄργει καὶ τὰ καθ ̓ ἑκάστην πραχθέντα συναγαγὼν Αἰ. νείαν φησὶν ἐκ Μολοττῶν εἰς Ἰταλίαν ἐλθόντα μετ ̓ Ὀδυσσέως, οἰκιστὴν γενέσθαι τῆς πόλεως· ὠνομάσαι δ ̓ αὐτὴν ἀπὸμιᾶς τῶν Ἰλιάδων Ῥώμης. Ταύτην δὲ λέγει ταῖς ἄλλαις Τρωάσι παρακελευσαμένην, κοινῇ μετ ̓ αὐτῶν ἐμπρῆσαι τὰ σκάφη, βαρυνομένην τῇ πλάνῃ. Ὁμολογεῖ δ ̓ αὐτῷ καὶ Δαμάστης ὁ Σιγειεὺς (vlg. Σιγεύς) καὶ ἄλλοι τινές.
<urn:lofts:fhg.2.damastes_sigeensis:10.1> Ἀναξιμένης καὶ Δαμάστης καὶ Πίνδαρος Χϊον τὸν Ὅμηρον ἀποφαίνονται καὶ Θεόκριτος· ὁ δὲ Δαμάστης καὶ δέκατον αὐτὸν ἀπὸ Μουσαίου φησὶ γεγονέναι.
<urn:lofts:fhg.2.damastes_sigeensis:10.2> Ἑλλάνικος καὶ Δαμάστης καὶ Φερεκύδης εἰς Ὀρφέα τὸ γένος παράγουσιν αὐτοῦ. Μαίονα γάρ φασι τὸν Ὁμήρου πατέρα, καὶ Δῖον τὸν Ἡσιόδου γενέσθαι Ἀπελλίδος, τοῦ Μελανωποῦ, τοῦ Ἐπιφραδέος, τοῦ Χαριφήμου, τοῦ Φιλοτερπέος, τοῦ Ἰδμονίδα, τοῦ Εὐκλέους, τοῦ Δωρίωνος, τοῦ Ὀρφέως. Γοργίας δ ̓ ὁ Λεοντῖνος εἰς Μουσαῖον αὐτὸν ἀνάγει.
