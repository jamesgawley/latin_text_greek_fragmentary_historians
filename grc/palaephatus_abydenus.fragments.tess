<urn:lofts:fhg.2.palaephatus_abydenus:1.1> Χαριμᾶται, ἔθνος πρὸς τῷ Πόντῳ. Παλαίφατος ἐν ἑβδόμῳ Τρωικῆς (l. Τρωικῶν aut supple περιηγήσεως)· «Κερκεταίων ἔχονται Μόσχοι καὶ Χαριμᾶται [οἳ] τοῦ Παρθενίου κρατοῦσιν εἰς τὸν Εὔξεινον πόντον.»
<urn:lofts:fhg.2.palaephatus_abydenus:2.1> Μακροκέφαλοι. Ἀντιφῶν ἐν τῷ Περὶ ὁμονοίας. Ἔθνος ἐστὶν οὕτω καλούμενον, οὗ καὶ Ἡσίοδος μέμνηται ἐν γ’ Γυναικῶν καταλόγῳ.— Παλαίφατος ἐν ζ’ Τρωικῶν ἐν τῇ Λιβύῃ φησὶν ὑπεράνω Κόλχων οἰκεῖν τοὺς Μακροκεφάλους.
<urn:lofts:fhg.2.palaephatus_abydenus:3.1> Δυσαύλης· Δείναρχος ἐν τῇ περὶ τῆς ἱερείας διαδικασίᾳ, εἰ γνήσιος· Ἀσκληπιάδης δ ̓ ἐν δ’ Τραγῳδουμένων τὸν Δυσαύλην αὐτόχθονα εἶναί φησι, συνοικήσαντα δὲ Βαυβοῖ σχεῖν παῖδας Πρωτονόην τε καὶ Νίσαν. Παλαίφατος δ ̓ ἐν θ’ (πρώτῃ cod. A. Bekkeri) Τρωικῶν σὺν τῇ γυναικί φησιν αὐτὸν ὑποδέξασθαι τὴν Δήμητραν.
<urn:lofts:fhg.2.palaephatus_abydenus:4.1> Ὁ δὲ Παλαίφατός φησιν ἐξ Ἀμαζόνων τῶν ἐν τῇ Ἀλόπῃ οἰκούντων, νῦν δ ̓ ἐν Ζελείᾳ, τὸν Ὁδίον καὶ τὸν Ἐπίστροφον στρατεῦσαι.
