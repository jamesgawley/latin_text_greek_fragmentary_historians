<urn:lofts:fhg.3.hermogenes_tarsensis:1.1> Σαγγάριος, ποταμὸς Φρυγίας. Ὁ δὲ Μυρλεανὸς Σάγγαρον αὐτὸν λέγεσθαί φησιν. Ἑρμογένης δὲ ἐν τῷ Περὶ Φρυγίας φησὶν, Σάγγαν τινὰ ἀσεβήσαντα περὶ τὴν Ῥέαν, μεταβαλεῖν εἰς τοῦτο τὸ ὕδωρ, καὶ ἀπ ̓ αὐτοῦ τὸν ποταμὸν Σαγγάριον ὀνομασθῆναι. Πλησίον δὲ αὐτοῦ ὀρείας Δήμητρος ἱερόν ἐστιν, ὥς φησι Ξάνθος.
<urn:lofts:fhg.3.hermogenes_tarsensis:2.1> Τὰ Μαννάκου· εἴρηται ἡ παροιμία ἐπὶ τῶν θαυμαζομένων ἐπὶ παλαιότητι, ἢ ἐπὶ τῶν πολλὰ θρηνούντων. Νάννακος γὰρ ἐγένετο Φρυγῶν βασιλεὺς, ὥς φησιν Ἑρμογένης ἐν τοῖς Φρυγίοις (Φρυγιακοῖς?). Πρὸ τῶν Δευκαλίωνος χρόνων· ὃς προειδὼς τὸν μέλλοντα κατακλυσμὸν, συναγαγὼν πάντας εἰς τὰ ἱερὰ μετὰ δακρύων ἱκέτευεν. Ἡρώδης δὲ ὁ ἰαμβοποιὸς φησίν· «Ἵνα τὰ Ναννάκου καλαύσῃ.»
<urn:lofts:fhg.3.hermogenes_tarsensis:3.1> Ἀζανοὶ, Φρυγίας πόλις ... Τινὲς δὲ Ἀζάνιον αὐτήν φασι, Ἑρμογένης δέ φησιν· «Οὐ δεῖ οὕτως, ἀλλ ̓ Ἐξουάνουν αὐτὴν καλεῖσθαι· λέγεται γὰρ Παρὰ τὸν τόπον ἀγροικίας εἶναι, λιμοῦ δὲ γενομένου συνελθόντες οἱ ποιμένες ἔθυον εὐβοσίαν γενέσθαι· οὐκ ἀκουόντων δὲ τῶν θεῶν, Εὔφορβος τὸν οὐανοῦν, ὅ ἐστιν ἀλώπηξ, καὶ ἔξιν, ὅ ἐστιν ἐχῖνος, θῦσαι τοῖς δαίμοσιν· εὐαρεστηθέντων δὲ τῶν θεῶν, εὐβοσίαν γενέσθαι καὶ τὴν γῆν πολυκαρπῆσαι, τοὺς δὲ περιοίκους πυθομένους ἱερέα καὶ ἄρχοντα αὐτὸν καταστῆσαι. Ἐξ αὐτοῦ δὲ κληθῆναι τὴν πόλιν Ἐξουάνουν, ὃ μεθερμηνευόμενόν ἐστι ἐχιναλώπηξ.» Ἔοικε δὲ μετηλλοιῶσθαι ἐκ τοῦ Ἐξουάνουν τὸ Ἀζάνιον.
<urn:lofts:fhg.3.hermogenes_tarsensis:4.1> Γεννᾶται δ ̓ ἐν αὐτῷ (Εὐρώτᾳ) Βοτάνη, καλουμένη Χαρίσιον, ἥν γυναῖκες, ἔαρος ἀρχομένου, τοῖς τραχήλοις περιάπτουδι, καὶ ὑπὸ τῶν ἀνδρῶν συμπαθέστερον ἀγαπῶνται· καθὼς ἱστορεῖ Κλεάνθης ἐν α' Περὶ ὀρῶν. Μέμνηνται δὲ τούτων ἀκριβέστερον Σωσθένης ὁ Κνίδιος, παρ ̓ οὗ τὴν ὑπόθεσιν εἴληφεν Ἑρμογένης.
