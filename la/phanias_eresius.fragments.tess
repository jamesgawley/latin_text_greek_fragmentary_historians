<urn:lofts:fhg.2.phanias_eresius:1.1> Phanias secundo libro Prytannum Eresiorum, ait in Chersoneso per tres continuos dies piscibus coelum pluisse.
<urn:lofts:fhg.2.phanias_eresius:1.a.1> Apud eundem Homerum proci ante fores calculorum lusu animum recreant : non a Megalopolitano Diodoro sive Theodoro ludi illius artem edocti, nec a Mytilenaeo Leonte, cujus majores Athenienses fuerant, quem scribit Phanias invictum fuisse in arte calculis ludendi.
<urn:lofts:fhg.2.phanias_eresius:2.1> Ab reditu Heraclidarum usque ad Euaenetum archontem, sub quo Alexandrum in Asiam transiisse dicunt, secundum Phaniam numerantur anni septingenti quindecim.
<urn:lofts:fhg.2.phanias_eresius:3.1> Eo rerum statu prudentissimi Atheniensium cernentes Solonem unum ab utroque vitio esse intactum, ac neque injuriarum divitibus neque miseriarum pauperibus socium, oravere hominem, ut communis utilitatis curam susciperet controversiamque dissolveret. Phanias quidem Lesbius narrat, utrisque eum imposuisse, quod saluti publicae consuleret, clanculum pauperibus agrorum divisionem, divitibus confirmationem pactionum pollicendo. At ipse ait se aegre initio rempublicam attigisse, quod et horum cupiditatem et illorum superbiam metueret. Electus est archon post Philombrotum, simulque et arbiter et legum conditor, accipientibus eum utrisque libenter plane, divitibus tanquam locupletem, egenis ut mitem.
<urn:lofts:fhg.2.phanias_eresius:4.1> Cyrbes (quibus jus sacrum inscriptum erat) Aselepiades Commentariis in axes Soloneas, nomen habere dicit a Cyrbe, qui quae ad sacrificia pertinent, legibus definiverit, secundum Phaniam vero inde nomen hoc acceperunt, quod quae iis continentur literis κύρια sive rata sint.
<urn:lofts:fhg.2.phanias_eresius:5.1> Solon post occupatam a Pisistrato tyrannidem vixit adhuc sat multum temporis, ut quidem Heraclides Ponticus est auctor; ut Phanias Eresius, non totum biennium : siquidem Pisistratum invasisse tyrannidem Comia archonte, Solonem autem sub Hegestrato, qui Comiae successit, vita defunctum esse dicit.
<urn:lofts:fhg.2.phanias_eresius:6.1> Themistocli genus obscurius fuit, quam quod ad gloriam conferre aliquid posset; patrem enim habuit inter Athenienses non admodum illustrem, nomine Neoclem; de curia Phrearrhiorum, et tribu Leontide. Matre autem non legitima natum tradunt; estque in eam sententiam id carmen: Abrotonum Threissa fui genus: at peperisse me magnum graecis dico Themistoclea. Phanias quidem matri Themistoclis non Thraciam, sed Cariam patriam, neque Abrotono, sed Euterpae nomen fuisse asserit: Neanthes etiam urbem Cariae ubi nata fuerit, Halicarnassum nominat.
<urn:lofts:fhg.2.phanias_eresius:7.1> Postquam autem, barbarorum classe ad eum locum, cui Aphetae nomen est, delata, Eurybiades, multitudine navi(??)m quae in fronte apparebant perterritus, insuper audito ducentas alias super Sciathum cursum flectere, id consilium cepit, ut quam celerrime intra Graeciam reversus, Pelopen nesum adiret ac terrestres copias navibus circumjiceret, pos(??)e copiis regiis mari resisti nullo modo putans. Hic Euboenses veriti ne a Graecis destituerentur, clandestinum cum Themistocle colloquium habuerunt, misso cum magna pecunia ad eum Pelagonte : quam Themistocles acceplam Eurybiadi tradidit, ut Herodotus auctor est. Repugnabat autem Themistocli Architeles unus ex civibus ejus, praefectus sacraetriremi : qui quum non haberet pecuniam unde nautas sustentaret, discessum agitabat. Contra hunc irritatos jam ante animos civium Themistocles magis adhuc concitavit, ita ut ei concursu facto coenam diriperent. Architeli indigne id animoque aegro ferenti Themistocles in cista misit panem et carnes ad coenam, subjecto illis argenti talento mandatoque, ut ipse coenaret, et postridie sociorum navalium curam haberet: ni faceret, delaturum se eum apud cives, quasi pecuniam eam ab hostibus accepisset. Haec narratio Phaniae est Lesbii.
<urn:lofts:fhg.2.phanias_eresius:8.1> Ad Themistoclem autem juxta praetoriam triremem sacris operantem, tres adducti sunt captivi, forma venustissima, vestium et auri ornatu splendidissimo : ferebanturque nati Sandaca regis sorore et Artaycto. Quos ut vidit Euphrantides aruspex, simulque magnus et clarus ignis e sacriseluxit, et sternutamentum a dextra signum dedit : dextra Themistocli injecta, jussit eum factis Baccho ὠμηστῇ (i. e. qui crudis carnibus vescitur) votis juvenes istos immolare: ita enim et victoriam Graecis et salutem constituram. Attonito Themistocle ac grave id vaticinium et immane existimante, Graeci, ut fere in summis certaminibus ac rebus adversis salutem magis ab inopinato aliquo casu quam certo consilio homines exspectare solent, uno omnes ore deum invocaverunt, adductisque ad aram captivis, coegerunt sacra ita, uti vates jusserat, perpetrari. Haec Phanias Lesbius, vir in philosophia et historiis minime rudis, memoriae prodidit.
<urn:lofts:fhg.2.phanias_eresius:9.1> Thucydides et Charon Lampascenus narrant, Xerxe jam ante defuncto, ad filium ejus venisse Themistoclem : Ephorus, Dino, Clitarchus, Heraclides, aliique complures ad ipsum xerxem delatum scribunt. Videtur autem Thucydides annales magis secutus, quanquam et hi ipsi non satis accurate inter se congruunt. Themistocles quum jam in praesens discrimen venisset, primo omnium convenit Artabanum militum praefectum, eique exponit, Graecum se esse, cupere autem cum rege de maximis rebus, et in quibus ille plurimum studii poneret, colloqui. Cui Artabanus, «Leges, inquit, o hospes, aliae sunt apud alios homines, «diversaque apud diversos honesta judicantur, omnibus «tamen ex aequo pulchrum videtur, suas ornare et conservare «leges. Vos audio prae ceteris libertatem et aequalitatem «admirari; apud nos autem quum multae sint ac «pulchrae leges, ea omnium praestantissima est, quae honorare «regem, adorareque eum, tanquam dei omnia «conservantis effigiem, jubet. Quare si nostros mores «probas et genua flectere coram rege vis, videndi tibi «compellandique ejus facultas erit: sin aliter sentis, internunciis «ad eum utendum tibi est. Regi enim leges patriae «non permittunt, ut homini qui ipsi non supplicaverit, «aures accommodet.» Ad haec Themistocles: «Ego vero, Artabane, regis vestri gloriam atque potentiam augendi causa veni: itaque et ipse parebo vestris legibus, quando ita visum deo qui Persas extollit, et propter me plures, quam nunc sunt, erunt qui regem adorent; quare nihil hoc impedit quominus cum rege colloquar.» «Quod autem, inquit Artabanus, nomen tibi esse regi indicabo? Neque enim vulgaris hominis animum prae te fers.» Tum Themistocles: «Nomen, Artabane, meum nemo quisquam rege prior audiet.» Haec narratio est Phaniae. Eratosthenes in opere de Divitiis narratiom id adjecit, fuisse Themistocli aditum ad Artabanum atque congressum paratum ab hujus muliere, quae natione fuerit Eretrica.
<urn:lofts:fhg.2.phanias_eresius:10.1> Plerique auctores tradunt Themistocli ab Artaxerxe datas esse tres civitates, quarum e reditibus panem, vinum et obsonia pararet, Magnesiam, Lampsacum et Myuntem : duas addunt ad vestem stragulam et amictum ei concessas Neanthes Cyzicenus et phanias, nimirum Percoten et Palaescepsin.
<urn:lofts:fhg.2.phanias_eresius:11.1> Timagoram, vel, ut ait Phanias Peripateticus, Entimum e Gortyne Cretensem, qui aemulatione Themistoclis ad regem profectus erat, Artaxerxes honoris caussa tentorio donavit insigni pulchritudine amplitudineque, et lecto argenteis pedibus suffulto; stragulaque ei misit pretiosa, et hominem qui ea sterneret, nescire dictitans Graecos lectum sternere. Et ad cognatorum convivium vocatus hic Cretensis est; (ita regis demulserat animum:) quod nulli Graecorum, nec ante, nec post hunc, contigit: nam solis cognatis ille honos concessus est. Neque enim Timagoras Atheniensis, quum adorasset regem, magnoque honore esset exceptus, id consecutus est: sed illi solum ex appositis regi ferculis quaedam mittebatur portio. Antalcidae vero Lacedaemonio rex suam ipse coronam, unguento delibutam, misit, Entimum vero multis talibus honorabat, et ad convivium vocabat cognatorum : aegre ferentibus Persis, quod et vulgaretur ille honos, et nova expeditio in Graeciam instare videretur. Misit vero ei rex et lectum argenteis pedibus, et quidquid ad eum sternendum pertinebat, et tabernaculum orbiculato tecto, floribus variegatum, et sellam argenteam, et umbellam inauratam, et aureas phialas gemmis distinctas, et centum alias argenteas majores, et crateres argenteos, puellas centum, totidemque pueros, et aureorum numorum millia sex, praeter ea quae ad quotidianam impensam dabantur.
<urn:lofts:fhg.2.phanias_eresius:12.1> Fuerant autem argentea et aurea donaria in Delphico templo primum omnium a Gyge, Lydorum rege, dedicata; ante cujus regnum argento et auro caruit Pythius : ut Phanias scribit Eresius, et Theopompus Philippicorum libro XL. Narrant enim hi, exornatum fuisse Pythicum templum qunm a Gyge, tum post hunc a Croeso, et postea a Gelone et ab Hierone Siculis, quorum ille tripodem aureum et Victoriam ex auro factam dedicaverit, quo tempore Xerxes Graeciae bellum intulit; Hiero vero rursus paria dona miserit. Theopompi verba haec sunt .... Paria Phanias narrat in libro De Siciliae tyrannis, dicens aenea fuisse prisca donaria, et quidem tripodas, lebetes et pugiones. In pugionum uno hos inscriptos fuisse versus ait: Aspice me: revera enim in Ilii ampla turii eram, quum ob pulchricomam pugnaremus Helenam et me Antenorides gestabat princeps Helicaon : nunc me Latonae filii fanum tenet. Super tripode vero, qui unus ex eis erat, quae in Patrocli funebribus ludis praemia victoribus fuerant proposita, inscripta hae erant: Aeneus sum tripus, Pythio consecratum donarium : in Patrocli funere praemium me proposuerat Achilles; dedicavit autem Tydei filius, bello strenuus Diomedes, postquam equis vicit juxta latum Hellespontum.
<urn:lofts:fhg.2.phanias_eresius:13.1> Phanias narrat Philoxenum Cytherium poetam, obsoniorum cupediis deditissimum, quum coenaret apud Dionysium, ut mullum ingentem vidit ei appositum, sibi vero parvum, manu sua prehensum hunc admovisse auri, et interrogante Dionysio cur id faceret, respondisse : Galateam se scribere, cupivisseque nonnihil eorum, quae apud Nereum geruntur, ex illo pisciculo rescire; hunc vero interrogatum respondisse: juniorem se esse captum, ideoque minus intelligere: Illum autem qui Dionysio appositus esset, ut grandiorem, accurate omnia scire, quae ipse cognoscere vellet. Risisse ad ea tum Dionysium, eique mullum, quipenes ipsum erat positus, misisse. Libenter autem cum Philoxeno potui indulgebat Dionysius. Verum ut ab eo vitiatam comperit Galateam amasiam suam, in lapicidinas eum conjecit: ubi Cyclopem fabulam scribens Philoxenus, ad suum casum accommodavit argumentum, Dionysio Cyclopis tribuens partes, tibicinis partes Galateae, sibique Ulyssis sumens personam.
<urn:lofts:fhg.2.phanias_eresius:14.1> Qui haec ostrea (solenes sc.) colligebant, Solenistae vocabantur, ut Phanias Eresius in libro qui inscribitur Tyrannorum caedes ex vindicta, ubi sic scribit: «Philoxenus, cognomine Solenista, ex demagogo tyrannus factus est. Is initio victitans piscatu et solenum praecipue captura, postquam pecuniae nonnihil corraserat, mercaturae dans operam luculentas fortunas comparavit.»
<urn:lofts:fhg.2.phanias_eresius:15.1> Phanias Eresius in libro cui titulus Tyrannorum caedes ex vindicta, Scopam ait, Creontis filium, vetusti illius Scopae nepotem, totam vitam potando traduxisse, et e compotationibus haud fere aliter domum redire consuevisse nisi in solio sedentem, quod a quattuor hominibus gestaretur.
<urn:lofts:fhg.2.phanias_eresius:16.1> De Hipparino narratio Phaniae Eresii. In Heraclea Italica excellentem forma puerum, Hipparinum nomine, celebri familia ortum, Anticon amabat, qui multa machinatus nullo modo poterat eum sibi conciliare. Circa gymnasia autem versanti utplurimum puero se accommodans, tanto ejus desiderio se teneri affirmavit, ut ejus gratia omnem laborem subire velit, et quidquid jubeat, in nulla re delinquere. Puer ergo per ludibrium mandavit ei, ut ex munito quodam loco, qui magna custodia ab Archelao Heracleotarum tyranno servabatur, tintinnabula deturbarel, confisus nunquam ipsum hoc certamen perfecturum. Antileon autem occulte praesidium aggressus, ex insidiis custodem tintinnabuli occidit, atque inde ad adolescentulum confecto opere reversus in magna apud eum benevolentia fuit, et ab hoc tempore amor inter eos vehementer excrevit. Accidit autem ut aliquando tyrannus puerum de stupro sollicitaret : qui quum potens esset vel vi cogere, molestissime rem tulit Antileon, atque illum quidem propter periculum vitandum admonuit, ut nihil contradiceret; ipse vero e domo exeuntem tyrannum invadens occidit. Quo perpetrato, cursu abiit; et aufugisset sane, nisi in oves colligatas obviam sibi factas incidens captus fuisset. Quare civitate in pristinum statum et libertatem restituta, utrique apud Heracleotas aeneae statuae sunt ereotae, ac lex scripta est, ne quis colligatas oves in posterum ageret.
<urn:lofts:fhg.2.phanias_eresius:17.1> Phanias Peripaticus secundo libro De poetis de Stratonico haec scribit: «Stratonicus Atheniensis primum perhibetur in nuda citharae pulsatione instituisse ut plures simul chordae pulsarentur, primumque concentus musicos docuisse et tabulam musicam descripsisse. Erat vero etiam in ridicule dictis non absurdus.» Scribitque idem auctor, interfectum esse ob suam in diceondo libertatem a Nicole Cypriorum rege, venenum bibere coactum, quod in filios ejus scommata jactitasset.
<urn:lofts:fhg.2.phanias_eresius:18.1> Hellanicus Terpandrum Midae temporibus vixisse ait, Phanias vero ante Terpandrum Leschen Lesbium ponens Archilocho juniorem facit Terpandrum, Leschen vero cum Arctino certasse victoriamque de eo reportasse narrat.
<urn:lofts:fhg.2.phanias_eresius:19.1> Fuere porro vilium canticorum poetae illi, de quibus Phanias Eresius in libris Contra Sophistas loquitur ita scribens: «Telenicus Byzantinus, item argas, vilium modorum poetae, qui in suo qui in suo quidem poeseos genere successum habuere, sed Terpandri aut Phrynidis modos ne attingere quidem ausi sunt.»
<urn:lofts:fhg.2.phanias_eresius:20.1> Antisthenes (uti Phanias libro De Socraticis ait) a quodam interrogatus quid faciens vir bonus ac probus futurus esset, respondit: «Si mala quae habes fugienda esse didiceris ab iis qui noverunt.»
<urn:lofts:fhg.2.phanias_eresius:21.1> Aristipppus, teste Phania Peripatetico Eresio, sophistarum more primus inter Socraticos mercedem a discipulis exegit, idemque magistro suo pecunias misit. Aliquando vero quum viginti minas ei misisset, remisit has Socrates, dicens daemonium ipsi, ut acceptaret, haud permittere. Nimirum aegre rem Socrates tulit.
<urn:lofts:fhg.2.phanias_eresius:22.1> Hippys Rheginus, cujus meminit Phanias Eresius, Petronis sententiam affert, ex qua centum et octoginta et tres sint mundi, qui invicem se tangant etc. (v. Hippyis tr. 6).
<urn:lofts:fhg.2.phanias_eresius:23.1> Archytas Tarentinus philosophiam docens celebres discipulos habuit, multosque libros conscripsit. Hunc Phanias (?) Eresius magistrum (?) Empedoclis fuisse ait.
