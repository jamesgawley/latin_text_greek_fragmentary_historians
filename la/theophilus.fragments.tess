<urn:lofts:fhg.4.theophilus:1.1>  Romani bello in Etruscos praefecerunt Valerium Torquatum. Is quum vidisset filiam regis Tuscorum Clusiam, eam petivit; quumque non impetrasset, urbem vastavit. Clusia de turri se ipsam dejecit: veste autem sinuata (curaverat hoc Venus) incolumis ad terram delata est: cui quum vitium Torquatus obtulisset, ob istaec facta communi Romanorum decreto deportatus est in Corsicam, quae est insula ante Italiam. Narrat haec Theophilus Italicorum tertio. 
<urn:lofts:fhg.4.theophilus:2.1>  Bello Peloponnesiaco durante, Pisistratus Orchomenius infensus nobilitati, tenuibus favebat. Itaque senatus eum per insidias necavit, discerptumque in frusta sinubus injectum egesserunt, erasa (ne vestigia caedis apparerent) terra. Plebeia autem turba suspicione facti concitata ad curiam concursum ut fecit, Tlesimachus junior regis filius, conjurationis conscius, multitudinem a concione avertit, quod diceret a se conspectum patrem suum, qui forma quam humana est augustiore ad Pisaeum montem se proriperet. Itaque deceptus est populus. Theophilus secundo Peloponnesiacorum. 
<urn:lofts:fhg.4.theophilus:3.1>  Palice, urbs Siciliae. Theophilus undecimo Periegeseos Siciliae Palicinum fontem esse ait. 
<urn:lofts:fhg.4.theophilus:4.1>  Theophilus ait quidquid reliquum ex auro fuerit, Tyrio regi a Salomone missum esse: illum vero filiae simulacrum integrum ex eo conflasse, ipsumque aurea columna quasi theca et involucro quodam inclusisse. 
<urn:lofts:fhg.4.theophilus:5.1>  Theophilus Zenodoteus narrat in Attica fuisse Phalangem fratrem et Arachnen sororem; illum a Minerva didicisse armorum fabricationem, hanc vero texendi artem. At quum frater cum sorore concubuisset, ambos odio habuisse deam, eosque in reptilia mutasse, quae a sua ipsorum prole comedi solent. 
<urn:lofts:fhg.4.theophilus:6.1>  Theophilus ait: «Philoxenum, Eryxidis filium, non debemus imitari: ille enim, ut aiunt, naturam accusans, quo diutius frueretur cibi ac potionis voluptate, collum sibi gruis optabat. Quin potius precandum est, ut equns omnino, aut bos, aut camelus, aut elephas fias. Sic emm et appetitiones et voluptates multo majores erunt, acrioresque: quanto enim plus valent horum corpora, tanto majoribus fruuntur voluptatibus.» 
