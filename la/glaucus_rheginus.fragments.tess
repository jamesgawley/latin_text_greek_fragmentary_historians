<urn:lofts:fhg.2.glaucus_rheginus:1.1> De Musaeo Aristoxenus in Praxidamantiis dicit secundum nonnullos ex Thracia oriundum virum, seundum alios in digenam Eleusinium esse. Praeter Airstoxenum de eo tum alii dixerunt tum Glaucus.
<urn:lofts:fhg.2.glaucus_rheginus:2.1> Apparet Terpandrum citharistica arte excelluisse; nam quater vicisse Pythia deinceps scribitur in tabulis. Admodum vero antiquus est; nam Glaucus Italus quodam in libro De veteribus poetis et musicis priorem eum Archilocho pronuntiat: ait enim eum secundum exstitisse post eos qui primi tibiis canere instituerunt.
<urn:lofts:fhg.2.glaucus_rheginus:3.1> Olympi esse Harmatium nomum ex Glauci Veterum poetarum recensione cognusci potest; tum etiam hoc Stesichorum Himeraeum neque Orphei neque Terpandri fuisse imitatorem, neque Archilochi neque Thaletae, sed Olympi; usum nomo Harmatio, et ea specie quae dactylo procedit, quam alii de Orthio nomo esse volunt, Alii quidam a Mysis inventum nomum illum volunt.
<urn:lofts:fhg.2.glaucus_rheginus:4.1> De Thaleta etiam Cretense dubium est an Paeanas scripserit. Nam Glaucus post Archilochum fuisse Thaletam affirmans, imitatum eum odas Archilochi fatetur, prolixius tamen extendisse, et Maronem [Poeonem?] ac Cretensem rhythmum odarum poesi inseruisse, quibus neque Orpheus usus fuerit, neque Terpander, neque Archilochus: haec enim ex Olympi tibina musica aiunt Thaletam depromsisse, bonique poetae laudem invenisse. De Xenocrito praeterea Locris Italicis oriundo, controversia est, an is Paeanas composuerit; ferunt enim eum carmina scripsisse, quorum heroica fuerint res gestas habentia argumenta; eaque ob hanc causam fuisse a quibusdam dithyrambos Dominata. Eundem Glaucus Thaleta posteriorem fuisse scribit.
<urn:lofts:fhg.2.glaucus_rheginus:5.1> Pythagoricorum quempiam audiisse Democritum Glaucus Rheginus narrat, qui iisdem atque ille temporibus vixit. Ait vero etiam Apollodorus Cyzicenus cum Philolao eum consuetudinem habuisse.
<urn:lofts:fhg.2.glaucus_rheginus:6.1> Empedoclem Thurios venisse, quum recens condita urbs esset, tradidit Glaucus.
