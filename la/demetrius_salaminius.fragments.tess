<urn:lofts:fhg.4.demetrius_salaminius:1.1>  Carpasia, urbs Cypri. Demetrius Salaminius Carbasiam dicit, quod ad Carban ventum, quem vocant, sita esse videtur. 
<urn:lofts:fhg.4.demetrius_salaminius:2.1>  Megarsus, secundum Demetrium qui Pamphyliaca conscri psit, filia erat Pamphyli, a qua Megarsus urbs nominata est. 
<urn:lofts:fhg.4.demetrius_salaminius:3.1>  Demetrius in secundo Argolicorum Junonis in Tirynthe urbe simulacrum e pyri ligno ab Argo fabricatum esse tradit. 
<urn:lofts:fhg.4.demetrius_salaminius:4.1>  Demetrius in Rebus Aegypti, circa Abydum urbem istas esse spinas ait, ita scribens: «Habet vero locus inferior etiam spinam quandam arborem, quae fructum fert rotundum in ramulis quibusdam orbicularibus. Floret vere, et colorem flos habet splendidissimum. Narratur vero etiam fabula quaedam ab Aegyptiis, Aethiopas Troiam missos a Tithono, postquam cognoverunt obiisse Memnonem, hoc in loco coronas in istas spinas conjecisse. Sunt autem ipsi ramuli, e quibus flos nascitur, coronis similes.» 
