<urn:lofts:fhg.3.quintus_fabius_pictor:1.1>  Quod atlinet ad filios ex llia natos, Quintus Fabius qui Pictor vocatur (quem Lucius Cincius, Porcius Cato et Calpurnius Piso et reliquorum Scriptorum plerique sunt secuti) ita scribit: «Amulii jussu ministri quidam infantes in alveo collocatos acceperunt et asportarunt, ut eos in fluvium circiter centum viginti stadia ab urbe distantem projicerent. Quum autem eo accessissent, et animadvertissent Tiberim ob continuos imbres extra naturalem alveum egressum in campos, de Palatii vertice ad aquam proximam descenderunt (neque enim ulterius progredi poterant), ubi fluvii exundatio collis radices alluebat, et ibi ipsum alveum in aquis posuerunt. Qui aliquamdiu quidem fluitavit; sed postea, aquis paullatim ex ripa extrema recedentibus, saxo impactus et eversus infantes ejecit, qui vagientes in coeno volutabantur. Quum autem lupa quaedam apparuisset, uberibus recenti partu lacte turgentibus, eorum ori mammas praebuit, et lingua coenum, quo pleni erant, lambendo abstersit. Interea vero forte pastores greges pastum agebant (locus enim jam pervius erat) et ex his quidam, conspecta lupa quae infantes fovebat, aliquamdiu spectaculi novitate attonitus et vix satis oculis suis credens haesit: deinde quum abiisset et convocasset e proximo loco quotquot potuit pastores (neque enim ejus verbis fides habebatur), eos ad ipsum spectaculum adduxit. Quum autem et illi propius accedentes hanc tanquam filios foventem, illo tanquam e matre pendentes animadvertissent, divinam quandam rem se videre rati, frequentes, clamore feram territantes, prorius accesserunt. At lupa eorum adventu non valde efferata, sed ut mansueta, sensim ab infantibus recessit, et cum magna turbae pastoralis contemptione abiit. Etenim non procul inde aberat lucus quidam arborum densitate opacus et rupes cava fontes emittens. Ille autem locus Pani sacer dicehatur, ibique erat dei ara: quo quum illa venisset, se occultavit. Iste tamen lucus non exstat amplius: sed antrum unde fons fluebat, palatii aedificiis adjunctum visitur in via illa quae fert ad Circum. Et sacellum est juxta ipsum, ubi est statua hujus cassus index, lupa duobus infantibus mammas praebens: opus antiquum, ex aere factum. Is autem locus (ut fertur) olim ab Arcadibus, qui cum Evandro aedificia ibi condiderant, consecratus fuerat. Quum igitur fera recessisset, pastores sustulerunt infantes illos; existimantes eos accurate alendos, quos dii salvos voluissent. Inter eos autem eart quidam regii pecoris magister, vir probus nomine Faustulus, qui cujusdam urgentis negotii causa in urbe aderat, quo tempore de lliae stupro partuque compertum est: et postea, dum infantes ad fluvium deportarentur, cum ministris qui eos ferebant, divino quodam casu Palatium petens eadem via ivit. Qui quum ceteris non declarasset sibi ullo modo eam rem esse notam, postulavit ut sibi infantes concederentur: quos communi sociorum consensu traditos accepit et ad uxorem suam detulit. Quam quum invenisset jam enixam, et moerentem ob infantem, quem mortuum ediderat, eam consolari coepit et infantes ei supponendos dedit, omnibus eorum casibus ab initio ante narratis. Illis autem crescentibus, huic quidem Romuli, illi vero Remi nomen dedit. Qui quum adoleverunt, erant et dignilate formae et animi celsitudine non subulcis aut bubulcis similes, sed iis quos quivis stirpe regia ortos judicasset, et iis qui ex deorum semine creduntur nati: quem admodum in patriis Romanorum carminibus nunc quoque canitur. Vitam autem degebant pastoriciam, et victum sibi manibus parabant, in montibus plerumque compingentes ex lignis et arundine sine ulla contignatione casulas. Quarum una ad mea uspue tempora exstabat, ad latus quod a Palatio ad Circum ducit, quae Romuli vocatur: quam sacram servant ii quibus ea cura est mandata, nibil ei ornatus gratia addentes. Quodsi qua ejus pars vel tempestatis vel temporis injuria laborarit, quod reliquum est sarciunt, et quantum fieri potest ad pristinam formam instaurant. Quum autem annum circiter duodevicesimum agernt, controv ersiam quandam de pascuis habuerunt cum Numitoris postoribus, qui in Aventino colle e regione Palatii sito sua stabula habebant. Frequenter autem de se mutuo comqucrebantur, vel quod agros allenos alteri depascerentur, vel quod communes alteri soli tenerent, vel alias ob causas quascumque. Ex ista autem altercatione interdum ad man(??) et ad arna est ventum. Quum autem Numitoris pa(??)tores multa vulnera ab illis adolescentibus accepissent et nom(??)utios de suis amisissent et ab illis locis per vim arcevemtur, dolum quendam illis struxerunt. Quum autem in(??)das in occulta vallis parte ante posuissent, et cum illis qui adolescentibus insidiabantur adoriendi tempus constituissent, reliqui conferto agmine eorum stabula noctu invaserunt. Tunc autem forte Romulus cum paganorum praecipuis in urbem quandam nomine Caeninam pro publica salute sacra patria facturus iverat. Sed quum Remus eorum adventum hostilem cognovisset, ad opem ferendam accurrit, armis celeriter correptis, et paucis quibusdam paganis, qui eo mature convenerant, secum ductis. At illi eum non exspectarunt, sed fuga se receperunt hostes allicientes in eum locum, ubi commode conversi eos aggressuri erant. Remus vero doli ignarus, longius eos persecutus, locum in quo insidiae positae erant praeteriit. Interea et insidiarum manus surrexit, et qui fugiebant se converterunt, eosque circumventos multisque lapidibus contusos in suam potestatem redegerunt. Hoc enim ipsis domini mandarant ut illos adolescentes vivos ad se adducerent. Remus igitur hoc modo captus abductus est.» (Interponitur de eadem re narratio Aelii Tuberonis.) 80. Remus igitur, quum vel hoc modo, vel quemadmodum Fabius tradit, in potestatem hostium venisset, vinctus Albam est deductus. Romulus vero quum fratris infortunium cognovisset, cum fortissimorum pastorum mann illos sibi persequendos putavit, sperans fore ut eos adhuc in ipso itinere nancisceretur. Sed a Faustulo, qui ejus insanum impetum videbat, cohibitus est. Hactenus enim pater existimatus adolescentes totam rem celaverat, ne quod periculum adirent antequam ad firmissimum aetatis robur pervenissent. Tum vero necessitate compulsus, semotis arbitris, soli Romulo rem declaravit. At juvenem, quum ab ipso initio omnem suam fortunam intellexisset, matris miseratio et Numitoris cura subiit; et post longam consultationem cum Faustulo habitam decrevit a praesenti conatu desistere, et majore copiarum apparatu totam familiam ab Amulii injuriis vindicare, et quodvis extremum periculum pro maximis praemiis subire, et cum avo materno agere quidquid ipsi visum fuisset. 81. Ut haec autem optima esse visa sunt, Romulus, convocatis omnibus paganis, rogatisque ut Albam ocius properarent (non tamen per eandem portam omnes, neque conferta manu ingredientes, ne qua oppidanis suspicio oriretur) seque in foro exspectarent ad imperata faciendum parati, ipse primum urbem petiit. Interea qui Remum abduxerant, postquam eum ad regis tribunal stiterunt, omnes injurias quas ab illis adolescentibus acceperant, eos accusando declararunt; suorumque vulnera ostenderunt, minitantes se, nisi de illis sumeretur supplicium, omne pecus deserturos. Tum Amulius, agrestibus, qui magno numero convenerant, et ipsi Numitori gratificari volens (forte enim aderat eam rem aeque ac clientes moleste ferens) et regionis tranquillitati studens, simul adolescentis arrogantiam et tam intrepidam orationem suspectam habens, injuriarum comdemnavit, et poenae modum arbitrio Numitoris permisit, dicens aequum esse ut is qui injuriam fecit, a nullo alio potius quam ab eo, qui illam accepit, plectatur. Dum autem Remus a Numitoris pastoribus revinctis post tergum manibus duceretur, et ab iis qui eum deducebant conviciis jactatis illuderetur, Numitor sequens, et corporis decus plane regium demirabatur, et considerabat, generosum et constantem in rebus duris animum: quod nec ad misericordiam captandam, nec ad preces (sicut omnes in tali fortuna constituti solent facere) se converteret; sed cum modesto silentio ad supplicium pergeret. Postquam vero domum venerunt, reliquis jussis secedere, ipsum Remum solum interrogavit, quisnam esset et quibus ortus: quod talis vir e vulgaribus natus non videretur. Quum autem Remus respondisset, se illud tantum scire ex nutricii fide, se infantem cum fratre eodem partu edito recens natum in silva expositum, et a pastoribus susceptum et educatum fuisse: Numitor post interpositam brevem moram, sive aliquod verisimile suspicatus, sive deo rem in lucem proferente, sic juvenem alloquitur: «Te, Reme, in mea potestate esse, ita ut te quocumque supplicio afficere possim, et eos qui huc adduxerunt, multis et atrocibus injuriis acceptis, mortem tuam vehementissime expetere quum ipse noris, non est quod te doceam. Quodsi te a morte et a quovis alio malo liberaro, an gratiam mihi habebis, et roganti operam tuam in re utrique nostrum commoda navabis?» Quum autem juvenis respondisset quae homines in vitae desperatione, salutis spe impulsi, vitae necisque arbitris et dicere et polliceri solent, Numitor ejus vincula solvi jussit, et omnibus qui aderant ablegatis, suam fortunam ci narravit: ut Amulius frater regno ipsum fraudarat orlutumque liberis reddiderat,alterum inter venandum coculte interimens, alteram vinctam in carcere custodiens, ceteraque se ut dominus ervo utebatur. 82. Ita locutus et multis lacrimis inter loquendum fusis, oravit Remum ut suas domesticas injurias ulcisci vellet. Cujus orationem quum juvenis libenter excepisset, et jam se ad opus aggrediendum duci postularet, Numitor, ejus animi alacritate collaudata, inquit: «Tempus rei gerendae ego dispensaturus sum; tu interim, re cum nullis aliis communicata, nuntium ad fratrem mittas, per quem s(??)gnifices te salvum esse et rogare ut ille quam primum veniat.» Postea vero inventus missusque est quidam qui ad hoc ministerium idoneus videbatur, qui non procul ab urbe Romulum nactus mandata renuntiat. Ille vero valde laetus ad Numitorem properavit: et primum utrumque amplexus salutavit, deinde narravit ut et expositi et educati fusissent, et alia quaecumque ex satellite acceperat. Illis autem audire gestientibus nec multis ut crederent argumentis egentibus, voluptati erat quod referebat. Ut vero se mutuo agnoverunt, statim consilia ineunt, et de rei aggrediendae modo et opportunitate consultare coeperunt. Dum autem haec ab istis geruntur, Faustulus ad Amulium adducitur. Veritus enim ne in magnae rei indicio a se delato fidem Numitori absque manifestis signis non faceret, ut facilius infantes agnoscerentur, una cum alveo, in quo expositi fuerant, paullo post ad urbem contendit. Eum autem valde trepi(??)le portam transeuntem et quod ferebat diligentissime occultantem, quum quidam ex custodibus animadvertisset (erat enim hostilis incursionis metus, et portae a fidelissimis regi custodiebantur), comprehendit, et quidnam celaret cognoscere cupiens, amictum ei per vim detraxit. Quum autem alveum conspexisset hominemque haesitantem vidisset, quaesivit ex eo cur ita trepidaret, quove consilio vas illud celaret, quod ei ferre propalam liceret. Interea vero plures custodes confluebant, inter quos unus alveum agnovit, quippe qui infantes in eo ad fluvium deportarat, et iis qui tunc aderant rem indicavit. Illi vero Faustulum comprehensum ad regem adduxerunt. Amulius tormentorum minis homini intentatis nisi sponte vera dixisset, primum quidem an pueri viverent quaesivit; deinde vero, quum hoc cognovisset, quaesivit, quonam modo illi incolumes evassissent. Quum autem ille omnia ut gesta erant narrasset: «Age igitur, inquit rex, quando hactenus vera dixisti, die ubinam nunc inveniri possint; non enim aequum est ut inter bubulcos vitam ingloriam degant, quum mei sint cognati, praesertimque quum divina providentia servati fuerint.» 83. At Faustulus, novam regis clementiam suspectam habens, et existimans ejus mentem a verbis discrepre, ita respondet, «Juvenes sunt in montibus ubi armenta pascunt, ut eorum vitae genus fert; ego vero missus sum ub ipsis, ut quo in statu res ipsorum sint; matri significarem: quam quum apud te servari audissem, filiam tuam ro(??)aturus eram ut me ad eam duceret. Alveum autem ferebam, ut praeter verba manifestum etiam rei argumentum possem ostendere. Nunc igitur, quando tibi visum est juvenes huc arcessere, gaudeo: proinde mecum quoscumque volueris mitte. Ego enim lis qui venerint pueros ostendam: illi vero tua mandata ipsis exponent. Haec autem illc dicebat, quaerens rationem qua necem juvenum differret; simulque sperans, se, ubi in montes ventum esset, illis a quibus ducebatur evasurum. Amulius vero satellitum fidelissimos cum occultis mandatis, ut quos subulcus ipsis indicasset comprehensos ad se ducerent, ocius dimisit. Quo facto mox decrevit accitum ad se fratrem in libera custodia asservare, donec praesentem rerum statum benc composnisset: quare illum quasi alia de causa arcessivit. At nuntius qui missus fuerat, tum perlclitantis benevolentia tum etiam miseratione fortunae commotus, Numitori mentem Amulii indicat. Ille vero quum juvenibus periculum impendens declarasset, eosque hortatus fuisset ut se fortiter gererent, quum aliorum clientum et amicorum armatorum tum etiam fidelissimorum famulorum non exigua manu stipatus ad regiam venit. Quin et validissima agrestium manus, qui in urbem convenerant, eo venit, foro relicto, gladios sub vestibus abscondentes. Omnesque conglobati, aditu, qui a paucis militibus servabatur, per vim occupato, Amulium sine ullo negotio obtruncant, atque ita srcem occupant. Haec sunt quae Fabius scribit. 
<urn:lofts:fhg.3.quintus_fabius_pictor:2.1>  Q. Fabius Romam conditam ait Olympiadis octavae anno primo. 
<urn:lofts:fhg.3.quintus_fabius_pictor:3.1>  Mense quarto post urbem conditam, ut Fabius narrat, mulieres Sabinas rapere ausi sunt. 
<urn:lofts:fhg.3.quintus_fabius_pictor:4.1>  Tarpeiam, ut Fabius et Cincius scribunt, cupido cepit armillarum, quas in sinistris brachiis Sabini gestabant, et annulorum quos ferebant. 
<urn:lofts:fhg.3.quintus_fabius_pictor:4.2>  Fabius vero et Cincius nihil tale accidisse dicunt, sed puellam pacta proditionis servasse affirumant. At in iis quae sequuntur omnes scriptores consentiunt. 
<urn:lofts:fhg.3.quintus_fabius_pictor:4.3>  Piso ait Sabinis paratis aurum puellae tradere quod in sinistris brachiis gestabant, Tarpeiam non ornatum illum, sed eorum scuta petiisse etc. Fabius vero hanc fraudem Sabinis attribuit: ait enim eos, quum aurum, ut Tarpeia postularat, ex pactis tradere deberent, indignatos mercedis magnitudine, arma quibus se tegebant in eam jecisse, quod haec, quo tempore jurassent, illi promisissent. 
<urn:lofts:fhg.3.quintus_fabius_pictor:5.1>  Divisit Servius Tullius totum agrum, ut Fabius ait, in partes viginti sex, quas et ipsas tribus appellat, et quattuor urbanas iis addit, ita ut omnes efficiant numerum triginta triboum. 
<urn:lofts:fhg.3.quintus_fabius_pictor:7.1>  Sequentis narrationis cursum sistens rationes reddere volo, cur neque Fabio assentiar neque reliquis historicis qui scribunt illos pueros qui a Tarquinio relicti fuerant, ejus filios fuisse: ne qui eorum, qui illorum historias legerunt, me haec comminisci arbitrentur, quod illos pueros non filios, sed nepotes Tarquinii fuisse dixerim. Omnino enim negliaentes seriptores hanc historiam ediderunt in lucem, non examinatis iis, quae quum nullo pacto fieri potuerint et absurda sint, fidem ejus tollunt. 
<urn:lofts:fhg.3.quintus_fabius_pictor:8.1>  Hoc loco rursus cogor Fabii mentionem facere, et ejus negligentiam in temporum supputatione redargnere. Quum enim ad eam suae Historiae partem venit ubi describit Aruntis interitum, non semel tantum peccat (sicuti antea jam dixi) quod scribit Aruntem Tarquinii filium esse; sed etiam iterum, quia ait illum defunctum a matre Tanaquilide sepultum fuisse, quae ut illis temporibus adhuc fuerit superstes, nullo modo fieri potest. 
<urn:lofts:fhg.3.quintus_fabius_pictor:9.1>  Tarquinium Collatinum Fabius Egerii filium fuisse tradit. 
<urn:lofts:fhg.3.quintus_fabius_pictor:11.1>  Alius fortasse satis esse putaret vel ex iis ipsis quae nunc Romae fiunt, veterum institutorum non levia argumenta sumer: sed ego, ne quis absurda illa opinione motus hoc argumentum invalidum putet, Romanos videlicet, tota Graecia devicta, lubenter, patriis ritibus neglectis, alios meliores didicisse, ex illo tempore conjecturam ducam, quo nondum Graeciae principatum neque ullam aliam transmarinam provinciam habebant; et Quintum Fabium auctorem sequar, cujus unius fides et auctoritas mihi sufficiet, nec ulla alia praeterea opus est mini: nam Romanorum scriptorum antiquissimus est, fidemque meretur non ex iis modo quae audiendo accepit, sed ex iis etiam quae ipse vidit et cognovit. 
<urn:lofts:fhg.3.quintus_fabius_pictor:16.1>  Jam Amilcar Erycinorum urbem,inter ipsum verticem et eos qui in imo monte consederant sitam, occupat. Inde eveniebat, ut Romani, qui summum fastigium tenebant, ab hoste obsesi, mirabili constantia quaevis aspera tolerarent, et pericula omnia subirent; Carthaginienses vero supra hominum fidem ipsi quoque hostibus undique prementibus re(??)sterent; quamquam et commeatuum accedebat difficultas, quod uno dumtaxat loco et unico aditu usum maris retinerent. Verum hic quoquc postquam omnibus rationibus, quae vel ab arte vel a vi atque robore ad expugnandos hostes petuntur, utrique essent usi, et inopiae nultum non tolerassent genus, omnis denique invasionis et pugnae periculum fecissent: tandem, non, ut Fabius ait, exhaustis viribus et victi malis, sed ut viri quidam nullo malorum sensu praediti atque invicti, hieram fecerunt. Prius enim quam alii alios vincerent (esti per biennium rursus continuum eodem hoc loco ab eisdem certatum est), accidit, ut alia quadam ratione finis bello imponeretur. Igitur, quod ad Erycem, et copias terrestres, hic status rerum erat. 
<urn:lofts:fhg.3.quintus_fabius_pictor:18.1>  Fabius, historiaum scriptor Romanus, causam bello Hannibalico praebuisse, ait, praeter injuriam Saguntinis illatam, Asdrubalis etiam avaritiam et dominandi cupiditatem. Illum enim, postquam magnum in Hispania potentatum sibi peperisset, in Africam deinde rediisse, et antiquare patrias leges esse aggressum, ac formam reipublicae Carthaginiensium in principatum unius mutare. Sed primores civitatis viros, consilio illius animadverso, magno consensu se ab illo sejunxisse. Quod suspicatum Asdrubalem, ex Africa excessisse, atque Hispaniam ex illo tempore pro libidine sua administrasse, nulla posthac senatus Carthaginiensis ratione habita. Hannibalem vero, qui ab adolescentia particeps et aemulus consiliorum illius fuisset, quum eo tempore in provincia Hispania et successisset, in administratione rerum idem cum Asdrubale tenuisse institutum. Itaque hoc quoque bellum nunc ab eo Romanis fuisse illatum proprio ipisus consilio, praeter Carthaginiensium sententiam: neminem enim Carthagine, qui quidem aliquo loco esset in republica, ea approbasse quae adversus Saguntinorum civitatem fecit Hannibal. His expositis, addit deinde: capta Saguntinorum urbe, advenisse Romanos, qui aut dedi sibi Haunibalem a Poenis postularent, aut bellum suscipi. Hic si quis qucrat ex Fabio: ecquam meliorem Carthaginienses exspectare occasionem quiverint, quodve inire justius aut sibi utilus consilium potuerint, siquidem semper ipsis, ut hic quidem ait, facta Hannibalis displicuerant, quam ut, Romanorum postulatis morem gerentes, auctorem injuriae dederent, communem patriae hostem probabin ratione per alios tollerent, publicam ditioni suae tranquillitatem affirmarent, bellum imminens a suis cervicibus depellerent, unius denique decreti ope ab illo homines se vindicarent? Quid habeat, quod ad haec respondeat? Palam est, responderi nihil posse, Nam Carthaginienses quidem tantum ab eo abfuerunt, ut quidquam facerent illorum quae diximus, ut bellum ex Hannibalis sententia susceptum per annos septemdecim continuos gessertint, neque prius incepto destiterint, quam, tentata quavis belli spe, de patria ipsa tandem et sua omnium salute coeperunt periclitari. Quorsum vero Fabii, et eorum quae ab illo scripta sunt, mentionem feci? Non, quod adeo similia veri putem ista quae commemoravi, ut verear, ne fidem apud nonnullos inveniant. Etenim, quam sint haec a ratione allena, vel mc tacente, facile in oculos legentium incurrit. Verum ut eos admonerem, in quorum manus historiae illius venerint, ne tilulum libri, sed res ipsas attendant. Reperiuntur enim, qui ad narrantem potiius, quam ad illa quae narrantur, animum advertentes, quum eisdem temporibus auctorem vixisse cogitant, et Romanum senatorem fuisse, quidquid ab eo dictum est, pro fide digno protinus arripiunt. Ego vero fidem ejus scriptoris, sicut minime aspernandam censeo, ita non tanti certe faciendam, ut judicium letoris unice velim inde pendere: sed ex rebus potius ipsis, quae narrantur, faciendum judicium dico. Enimvero belli hujus Romanorum et Carthaginiensium (nam inde sumus digressi) prima causa censeri debet, ira Amilicaris, qui Barca est cognominatus, fuitque Hannibalis pater naturalis. Hic enim, post bellum de Sicilia invictum animum retinens, quod copias, quibus ad Erycem praefuerat, integras illaesasque conservaverat, eadem secum agitantes consilia: utut propter cladem maritimo proelio acceptam a Carthaginiensibus, temporibus cedens, pacem fecerat; iram tamen coquebat, occasioni ad bellum inferendum semper intentus. Itaque, nisi motu mercenariorum impediti Carthaginienses fuissent, nulla interposita mora novum bellum denuo esset exorsus, quantum quidem in ipso foret. Nunc, intestina seditione praeventus, in rebus patriae componendis coactus est se occupare. 
