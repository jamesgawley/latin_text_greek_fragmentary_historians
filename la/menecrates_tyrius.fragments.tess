<urn:lofts:fhg.2.menecrates_tyrius:6.1> Inus oerumnoe. Ino, Cadmi filia, Athamanti peperit duos pueros, Learchum et Melicerten, atque filiam Eurycleam. Learchus et Euryclea a patre furente sagittis interfecti sunt; cum Melicerte autem Ino in mare, quod ad Molurium est, praecipitem se dedit. Ac Inonem quidem cujus corpus in Megaricum litus ejectum est, Megarenses sustulerunt, ac splendido funere honorantes eam Leucotheam nominarunt; Melicerten vero Corinthum delatum sepeliverunt Corinthii, in ejusque honorem celebrant Isthmia. Hinc natum proverbium Ἰνοῦς ἄχη. Ἄχος enim est tristitia, dolor, qui mala patientes reddat ἀχανεῖς, mutos. Haec vero etiam Menecrates Tyrius docebit. Ino ob hanc cansam talia perpessa est. Athamanti prius Nephele nupserat, ex qua filios duos Hellen et Phrixum sustulit: qua mortua alteram duxit uxorem Ino. Ea Nepheles liberis insidiata est, et persuasit indigenis mulieribus, semina ut in sartagine torrerent. Quibus aspersum solum annuos non rettulit fructus Athamas igitur Delphos misit, qui de agrorum sterilitate oraculum consulerent. Ino vero corrupit legatos, iisque persuasit, ut reversi dicerent respondisse Apollinem, si sterilitatem avertere vellet, Hellen ac Phrixum mactandos esse. Itaque persuasus Athamas Phrixum et Hellen immolaturus arae admovit, Sed illorum miserti dii, aurei velleris ariete vectos illos per aera sustulerunt. Helle quidem quum se in arietis tergo tenere non posset, decidens in Pontum nomen Hellesponto dedit; Phrixus autem in Colchida salvus pervenit. Athamanti autem rabiem injicientes, ut Ino ista mala pateretur effecerunt.
