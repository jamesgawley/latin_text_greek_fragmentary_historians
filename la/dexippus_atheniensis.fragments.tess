<urn:lofts:fhg.3.dexippus_atheniensis:1.1>  Rerum post Alexandrum gestarum narrationem Dexippus ab ipso regis excessu inchoat; refertque ut ad Alexandri rratrem Aridaeum (qui ex Philine Larissaea Philippo natus fuerat) Macedonum regnum devenerit; ad illum, inquam, et Alexandri filium, qui exspectabatur de Roxane, quae praegnans relicta fuerat, itemque ad Perdiccam et socios, qui Macedonum decreto pro dictis regibus imperium procurabant. Narrat deinceps, ut Alexandri regnum sit divisum. Asiae quidem hoc modo: Ptolemaeo Lagi filio totius Aegypti et Libyae et omnis ultra hanc regienis Aegypto adjacentis imperium datum: Cleomenes vero, ab Alexandro rege huic satrapiae impositus, vicariam Ptolemaeo praestare operam jussus est. Laomedon Mytilenaeus Syriam tenuit: Pithon vero Mediam; Eumenes Cappadeciam et Paphlagoniam gentesque ad Pontum Euxinum sitas usque ad Trapezuntem. Antigonus Pamphyliis et Cilicibus praefectus est usque ad Phrygiam; Asandro Cares obvenerunt, Lydi Menandro. Leonatus Phrygiam Hellespontioam obtinuit. Atque ita quidem Asia distributa. In Europa vero Thracia et Chersonesus Lysimacho cessit; Antipater praefuit univesae Macedoniae et Graeciae, Illyriis item et Triballis atque Agrianis, iisque omnibus, quibus in Epiro fuerat ab Alexandro adhuc superstite cum summa potestate imperator praepositus. Curatoris porro officium quaeque ad regiam pertinebant tutelam, Cratero mandata, quod summum est apud Macedones dignitatis culmen. Perdiccas Hephaestionis chiliarchiam tenuit. Indorum omnium praefecti Porus et Taxiles fuere. Ac Poro quidem quae Indum inter et Hydaspem fluvios jacent, Taxilo vero reliqua sunt attributa. Pithon quidam horum finitimis imperavit, exceptis Paropamisadis. Qui vero Indis contermini sunt sub Caucasiis montibus incolentes, Oxyartae Bactriano, Roxanes patri, obtigerunt. Hac Roxane filius natus est, post Alexandri patris obitum, quem aeque parentis nomine Alexandrum Macedones appellarunt. Arachosiis et Gedrosiis Sibyrtius praefuit. Stasanor Solensis apud Arios et Drangos regnavit. Philippus Sogdianis imperavit, ut Radaphernes (Phrataphernes) Hyrcaniae, et Neoptolemus (Tlepolemus) Carmaniae. Persae Peucestae paruerunt; Sogdianorum regnum Oropius tenuerat, non a patre reliotum, sed ab Alexandro acceptum; qui postquam in eam calumitatem invidit, ut perdnellionis reus regno exuendus esset, tum ille (Philippus) imperium Sogdianorum obtinuit. Babyloniorum vero ejusque regionis, quae media Tigrim inter et Euphratem fluvios sita est, ita distributum imperium, ut illis quidem Seleucus, Mesopotamiae vero Archelaus imperaret. Hic itaque gentium eorumque praefectorum recensus, ubi Perdiccas post Alexandri excessum regna distribuit. Reliqua quoque, sicuti haec, fuse persequitur Dexippus, in pierisque cum Arriano consentiens. 
<urn:lofts:fhg.3.dexippus_atheniensis:2.1>  *** quam nacla est gloriam non dimtuuens, sed praeterea aliis quoque imperare contendens, ac probe gnara intento in multa studio omne regnum stabiliri, desidia autem subverti. Neque quisquam qui se ceteris antestare ac dignitate in rep. Fulgere velit, publicam gloriam sua eulpa imminui aequo animo feret, nisi rerum necessitate cogitur. — Neque adversario videamini obsequi, vestram autem confidentiam abijicee, deique etiam auxilium spernere, quo fretos bono animo vos esse oportet. Quippe reliquum vobis erit, ut ne divina eura iudigni videamini, atque ut omnes, qui ad obediendum parati sunt, vobis adiungatis; eos qui cunctantur incertorum casuum metu, concilietis. Est autem humanae temperantiae, bonis a fortuna oblatis recte uti, simulque sapienter negotia tractando haud negligere futuram publicarum rerum sortem, neque, si res aliter ceciderint, rem omissam aegre ferre. Prima virtus est, quid optimum sit, recte dispicere; proxima in agendo versatur: utraque autem praesens tempus indiget, et praeterea promptissimo opere. Nam agendi mora consilio destituta nihil utile efficiet; imo ii qui ita se gerunt, non mediocria detrimenta capere solent. Qui ergo humiliore loco nati sunt, haud facile ad studium rerum optimarum hortando impelluntur: carent enim illustribus exemplis, sive suis propriis sive parentium. Et hi quidem ob suam ignaviam socordius vitae rationes instituunt; quibus vero et sua et majorum suorum virtus inest, ii in periculis timori magis turpitudinis, quam pigritiae, obnoxii sunt, ultroque honestos labores excipiunt. 2. Aeque turpe est stulta audacia incongruam gloriam appetere ac praeclari operis exercitationem propria ignavia omittere. 3. Alia est matura deliberatio, alia segnities: namque haec cum timore restitit, illa ubi optime decrevit, ad opus incumbit. 4. Audentes manumque operi admoventes deus adjuvat. 5. Nihil validius seditione est ad honum publicum perturbandum, atque ad civitatis castrorumque ordinem subvertendum. — Hinc alia quoque insperata homines faciunt. Audacia enim potius quam viribus confist in bellis — hominum semper aerumnosorum. Inculpati autem socii, etiamsi pauciores numero, tamen alacritate utiliores quam numero praestantes, ut suspecti deferebantur. 6. Qui semei magnarum verum vegimini praefuerunt, iis, ne si velint quidem, carere periculis bellisque licet. Etenim illi, qui praesenti potentia pollent, existimantes, intutam esse praeclarorum virorum quietem, metuque perciti, ne summa rerum priventur, etiam ubi nullae res novae moventur, vigilant, atque ita firmissimam sibi seeuritatem fore existimant, si in pace quoque munitum, ut ita dicam, locum praeoccupent. Optimo autem facit, qui a futuro fimore in praesentia cavet neque se patitur ante laedi, ne postea paribus viribus repugnare non possit. Praestat enim id etiam, quod futurum non est, praesentientem cavere, quam spe quietis ignaviam propriam fovere, praeseritique potentia omissa, quum mala deinde ignruerint, infirmitate laborare. Etenim futuri cautio securitatem parit. 7. In bellis praepotentia fortunae modo huc modo illuc transgreditur, pro praesente semper eventu vices alternans. Ceteroquin honorificentius vobis erit, si ob faciendum, quam si ob patiendum aliquid, certamen susceperitis. Jam egregia facinora semper subsequitur clara laus, contraria autem facta indignam pariunt claritate vestri nominis existimationem. Hoec sunt Hyperidis. 8. Haud decet orationum suavitate seductum in rebus exsequendis difficultate laborare; sed donec aliqua tranquillitas est, deliberato consilio oportet meliora eligere, ne postea detrimentum passi rem praecognitam vana poenitentia requiramus. Inscitia illaudabilis est, quia errore prolabitur: prudentia est optima, quia futuri praescia est, et quid sit utile, ratiocinando cognoscit, contrarium autem praevisum vitat. Subitanea atque inconsiderata incepta celerem poenitentiam provocant. Eloquentiae vis, si spei alicui vel cupiditati sit obnoxia, e vestigio quidem persuadere videtur, re vero ipsa non prodest. Pax bono consilio eget, multo vero magis bellum: in quo si quis verum providerit, rarissime aut nunquam offendit: qui secus facit, contraria plerumque sorte utitur. Hortor autem ..... 
<urn:lofts:fhg.3.dexippus_atheniensis:.1>  Dexippus Atheniensis historiam composuit secundum seriem archontum Atheniensium, inde ab illis certe temporibus, a quibus esse apud Athenienses archontes coeperunt. Simulque cum iis etiam consules Romanos ex ordine adscripsit. Ceterum quum ante consulum et archontum tempora scriptum exordiatur, hoc unum maxime sibi proposuit historicus, ut antiqua nimis et quae a poetarum gente traduntur probabilitati suae permittat et prout cuique lectori videbitur, esse sinat: posteriora autem, quae testimoniis magis abundant, conferat ad historicam severitatem et sub verioris criticae regulas redigat. Cogit igitur digeritque tempus juxta Olympiadum seriem juxtaque occurrentes in unaquaque Olympiade archontes. Jam pulcherrimo historiae suae prooemio proposito, pergit porre, et ipsum seripurae corpus venustius adhuc ostendens, fabulosa quidem et prica nimis resecat, atque apud horum sucteres ianquam pharmacum vietum et reprobatum, otiosa esse sinit: Aegyptiaca vero tempora supputans atque ad antiquiores purioresque, qui sunt apud quatuque gentem, fontes revocans, principes patresque historiae in medium profert; plane demostrans ac propemodum testimoniis comprobans, unumquodque ex his incredibilibus alium ex alio historico fuisse mutuatum. Ipse autem e multis et omnigenis, qui de his rebus scripserunt, historiam conficit; cinnum veluti varium et perbonum ad unieam pigmentarii officinam, ad suam videlicet narrationem, cogens atque cumulans. Omnia vero, quae sive generatim inter homines illustria, sive singillatim ob alicujus virtutem praestante fama inclaruerunt, celeriter percurrens atque in suam lucubrationem adsumens, finem historiae facit in Claudii anno primo, quo is regnum et auspicatus est et finivit, anno uno Romanis imperitans; quanquam nonnulli duos ei imperii annos largiuntur. Deinde Olympiadum numerum supputat et archontum consulumque, annorum chiliadem exhibens, laboriose admodum aestuans, nisi permultorum annorum lectoribus suis rationem reddiderit. Ego vero, qui de hoc opere lucubrando consilium cepi, ab ipso quidem Dexippo discere potui et cognoscere, quale quantumque periculum sit per annos singulos historiam deducere, ac porro lectoribus confiteri, hoc et illud secundum temporum rationem non vere esse dictum, sed allis aliter esse visum, atque ita se ipsum perspicue coarguere, ut reapse Dexippo accidit, quod historiae chronicae quivis auctor faliacem quandam et plenam repugnantiarum, cem concionem praeside carentem, edit scriptionem: Boeoticum quoque proverbium auditurus, quod sic tibiis sonare non licet. Denique et Illud mecum reputavi, finem historiae scopum optimum esse, ut res gestae, duce omnino veritate, absque ullo affectu scribantur: accuratos autem temporum calculos, si velut testes non advecuti adsint, praedictae rei nibil prodsse. Nisi forte inania etiam discere animus fert; praesertim quum chronici scriptores, ut ait ipse Dexippus, vel omnes vel certe plurimi invicem dissideant in rebus illustribus ac manifestis, quas per se ipsas in controversiam nemo revocat aut diffitetur. 
<urn:lofts:fhg.3.dexippus_atheniensis:3.1>  Heraclidarum descensus, Hyllo, seniore Herculis filio, belli adversus Peloponnesios duce. Quod quidem bellum per annos sat multos inter Peioponnesios et Heraclidas viguit. Tunc Lacedaemonii, Heraclidarum invasione afflicti, ut Dexippus auctor est, Peloponneso migrantes Rhodum insulam incolis frequentarunt. 
<urn:lofts:fhg.3.dexippus_atheniensis:4.1>  Alexander vicesimum agens annum ... regnum paternum suscepit. 
<urn:lofts:fhg.3.dexippus_atheniensis:5.1>  His temporibus (Claudii I imperatoris) apparuit phoeuix avis, ut Aegyptii fabulantur, quae apparuerat etiam ante annos 654. Concinit etiam Dexippus. 
<urn:lofts:fhg.3.dexippus_atheniensis:6.1>  Dexippus Chronicorum libro decimo ita scribit: «Et Macedonum Epidamnum, quoe postea Dyrrhachium nomonata est, urbem Macedoniae magnam et opulentam, vi capiunt.» 
<urn:lofts:fhg.3.dexippus_atheniensis:7.1>  Succhaei, populus Maurus, ut Dexippus ait, Chronicorum libro decimo. 
<urn:lofts:fhg.3.dexippus_atheniensis:8.1>  Heluri (Herules) gens Scythica, de quibus Dexippus Chronicorum libro duodecimo. 
<urn:lofts:fhg.3.dexippus_atheniensis:16.1>  Scythae qui Gothi appellantur, Istro tragecto, Romanum imperium sub Decio multitudine sua depoputabantur. Hi Moesos, qui Nicopolim confugerant, obsidione cinxerunt: sed Decius, ut ait Dexippus, impressione in eos facta, etsi triginta millia occidit, nihilominus proelio inferior discessit, ita ut Philippopolim quoque ab iis captam amiserit, et magna Thracum multitudo perierit. Scythas autem qui in patriam se referebant persequens impius Decius circa Abrytum in loco quod Forum Thembronium dicitur, cum filio noctu trucidatur: quamobrem Scythae cum magno captivorum atque exuviarum numero discesserunt. Exin exercitus Gallum exeousulem et Volusianum Decii filium imperatores crearunt: qui regnaverunt, ut ait Dexippus, menses octodecim, nullo insigni facinore edito; secundum alios regnarunt annis tribus, secundum nonnullos annis duobus. 
<urn:lofts:fhg.3.dexippus_atheniensis:16.a.1>  Usque ad Olymp. 249, qua Praxidamas vicit, Olympiades recensitas invenimus apud Eusebium. Alii Chronographi inter eosque Dexippus sequentes quoque Olympiades nominaque eorum qui iis vicerunt, consignarunt. Et Dexippus quidem Chronica sua deduxit usque ad Olympiadem ducentesimam sexagesimam secundam, qua Dionysium Alexandrinum vicisse refert. 
<urn:lofts:fhg.3.dexippus_atheniensis:18.1>  Ex Dexippi Historiis. Obsidio Marcianopolis. Marcianopoli urbi a Trajani imperatoris sorore Marcia nomen inditum esse indigenae dicunt. Hanc igitur urbem quum vi capi posse Scythae (I. e. Gothi) putarent, non continuo tamen in muros impetum fecerunt, verum lapides quamplurimos ante moenia contulerunt, qui passim acervatimque cumulati largam usibus copiam suppeditarent. (2) Etenim opinabantur et caedem in moenibus collocatorum ingentem eo modo futuram, et hostibus ad tuendum se ipsos magis quam ad aggrediendum obsessores intentis, urbem se facili negotio expugnaturos esse. (3) Oppidani vero jam antea quaecumque ad obsidionem sustinendam necessaria essent apparaverant, atque Maximus, vir genere quidem e pauperum (?) familia oriundus, studiis vero philosophiae innutritus, non solum ducis munere, sed etiam militis egregii officio fungi tunc paratus, animos singulorum erigebat et confirmabat, eosque hortabatur, (4) ut, dum eminus hostes jacularentur, ipsi a propugnando abstinerent, sed tuerentur se pinnis murorum scutisque praetentis, et si quibus aliis muniri corpora ac retundi hostium missilia possent. (5) Jam ubi lapidum copiam sufficientem coacervasse sibi Scythae videbantur, confertim circa moenia circumfusi partim jaculis partim lapidibus collocatos in propugnaculis petebant, tantaque missilium crebritas erat et continuitas, ut grandini densissimae foret aequiparanda. (6) Oppidani vero et murum et se ipsos, quantum ejus fieri poterat, salvos praestabant, a propugnando autem, prouti jassum erat, abstinebant se. (7) Itaque quum absque ullo emolumento lapidum apparatus et reliquorum copia telorum, quae manu vel arcu emittuntur, exhausta Scythis essent, atque spes urbis nullo labore capiendae evanuisset, despondere animos coeperunt. Quare a ducibus revocati abierunt, nec procul ab urbe castra metati sunt: jam enim ad finem dies vergebat, sole occidente. (8) Intermissis deinde diebus haud ita multis, de novo aggressi ac murum undique circumsistentes, velitationem instaurarunt. Tum vero Maximus adesse oppidanis nuntiat propugnandi hostis opportunitatem. (9) Igitur impetum faciunt, ac fiduciam assumentes ex eo, quod in priori aggressione barbari re infecta recesserant, sublato clamore bellico, lapides et jacula prout quisque poterat temere in hostem intorquent. (10) Videlicet quum conferti et conglobati inter se barbari adstarent, et propterea, quod desuper hostile quiddam iis venturum minime exspectabant, non satis corpora muniissent, [praeterea etiam crebris ictibus et quidem desuper peterentur,] denique ingens esset hostium multitudo: fieri omnino non potuit, ut vel volentes oppidani irritum telum aliquod emitterent. (11) Ita quum Scythae opprimerentur et par pari Mysis referre nequireut propter pinnarum tulamina scutorumque praesidia opportuna, fatentes se diutius non posse ictus sustinere, re infecta abscesserunt. 
<urn:lofts:fhg.3.dexippus_atheniensis:19.1>  Nuntiatur enim, eos juventuti intempestive confidentes atque bine terrorem hosti tanquam belli imperito se incussuros existimantes, audacius quam prudentius sine praevia exercitatione depugnare paratos. Non est quidem quaquaversus molitio vestro culpabilis, quoniam in rebus gloriosis versatur; optamus autem ipso etiam experimento vos fieri apprime utiles. Nimirum vigor animi in bellis cum disciplina conjunctus validum scutum est, infirmum autem, si illa eareat; tum et audacia sine recto consilio praeterque idoneum tempus ferociens, in perniciem urit. Porro fortissimi evadunt non tam ii qui impetu caeco feruntur, quam qui futurorum eventuum momenta ponderare queunt. Auetor autem vobis sum, ne, dum mentis vestrae alacritatem, muititudinis autem iuconstantiam respicitis, tutelam reip. Negligatis. Sic enim vestra salus nullo cum emolumento peri(??)litaretur fractusque magis vester animus videretur, quam sollers in urbis universae cura vel conjicicndorum eventuum peritus. Aeque culpabilis est, qui meticuloso animo oblatum sibi certamen resputi, atque ille, qui insana audacia in aliena pericula semet conjicit, ubi tuio vivere licebat. Vir qui mentis nixus consilio est, constantiam magis servat, quam is qui imperitorum ritu incerto rerum cursui se eommittit. Casus bellici vel coactam audaciam iis suppeditant, qui pericula adeunt, vel oblata immunitate prudentiam cum securitate exhibent; ita ut jam necesse non sit subitaneo potius opere quam proviso consilio agere. «Haec igitur reputantes, ne certamen ineatis ipsi auxiliis destituti adversus homines qui fortibus copiis praevalent, quique multo equitatu multoque gravis levisque armaturae milite instructi sunt: contra homines, inquam, peritia quoque bellica formidabiles et corporum aspectu terrificos, tum et armorum sonitu et minis et profunditate clamoris valde idoneos ad eos territandos, qui primo cum iis proeliantur. Adversus hos, inquam, ne acie periclitari velitis, quandoquidem moenibus tuto vosmet potestis protegere. Etenim spes magnum habere efficaxque momentum videtur in iis qui primum in proelium prodituri sunt ad rem gerendam feliciter; verum ea in clarissimis viris decepta est, quum verae rerum rationi repugnat. Sed enim exploratum mihi videtur, cum paribus quoque sine duce signillatim tentare belli aleam periculosissimum fore: secus autem duce regi, periculique socios adscisere tum in deliberando tum in agendo tutissimum est, quoniam de proximo suppetiae adsunt. Et quidem praestat, re bene cum socio gesta, paulo minorem gloriam, consequi, quam imprudenter et solitarie agentes a proposito aberrare. Sane si longe absit is, a quo magnopere juvari possimus, tunc a nobis solitariis procliviter fieri aliquid, ignoscibile est: verum enimvero si prope adsint viri bello egregie exerciti et victoriis adsueti; et si praesertim a periculo, objecta moenium firmitate, interim tuti simus; tunc qui aliquid praeter ducis dictamen ficit, etiamsi id forte evenerit, culpabills est, tum propter inobedientiam, tum quia se in ambiguum discrimen conjecit. «Quodsi quis suburbanis suis hortorumque amoenitatibus atque ejusmodi divitiarum ornamentis spoiiatus moeret, is velim sciat, molestiam quidem brevem exiguique sensus fore: tum quia in aedificiis vertitur, tum quia brevi nos aderimus ad prohibendam horum omnimodam vastitatem, fructusque eorum affluentes aliquando recuperare possumus, neque vestrae salutis discrimen semper manebit. Quare unusquisque cum praesenti molestia perbrevi perpetuam securitatem contendens, secum reputet, incommodum hoc non ad omnes pertinere, sed ad eos qui divitiis affluunt, et qui sine nostra etiam ope detrimenta sua facile instaurabunt. Ergo a praecipiti hoc consilio desistite; nisi forte in vosmet ipsi conjuratis, et nisi a duce aperte deficitis; atque intra moenia consistite. Nos autem neque armis neque voluntate publicam salutem deserturos, paucosque post dies adfuturos cum exercitu speratote; vobisque intra moenia manentibus, curae nobis fore pugnam fortiter in aperto campo cernendi. Porro constat sponsionem nostram haud procul veritate consistere, ex iis quae apud Nicopolim gesta fuerunt; quin opus ulla jactantia sit. Oportet autem, quum de summa re agitur, iis uti consiliariis et adjutoribus, qui praecedente opera manifestam ediderint utilitatis suae demonstrationem; agendi peritiam et ... 
<urn:lofts:fhg.3.dexippus_atheniensis:20.1>  E Dexippi Historiis. Obsidio Philippopolis. Philippopolis in confiniis Thraciae et Macedoniae ad Hebrum fluvium sita est; condidisse urbem traditur Philippus Amyntae filius, Macedonum rex, a quo etiam nomen adepta est. (2) Hanc igitur urhem Scythae adorti obsidione cinxerunt. Gestum vero bellum est hunc in modum. (3) Clypeos supra capita sustinentes, ut tuti essent ab iis quae desuper in ipsos conjicerentur, urbem circumibant, spectantes ubi circumvallari facile ob angustiam, vel scalis admotis conseendi murus ob humilitatem posset. (4) Ac primum quidem iaculatorum et sagittariorum velitatione oppidanos lacessebant. Hi vero fortiter hostem, ubicumque appropinquaret, propulsabant. (5) Altera deinde aggressione Scythae ipsam urbem tentarunt scalis atque machinis. Quae quidem machinamenta erant ligna quadrta, ita inter se compacta, ut domuncularum speciem prae se ferrent. His pelles superinduxerant, ne damnum afferrent quae in portas aggredientes dejicerentur. Scuta autem praetendentes, rotis atque vectibus machinas promovebant. (6) Nonnulli ligna praelonga et, ne confringerentur in oppugnatiune, ferro munita in altum attolentes muro illidere tentabant. Alii scalas applicabant partim rectas, partim rotis instructas et plicatas bifariam, quas ubi advexissent, funibus ex summis scalis dependentibus explicabant, adeo ut in rectarum modum muris apponerentur. (7) Erant etiam qui ligneas turres rotis item impositas adducebant, ut, ubi muro appropinquassent, jactis pontibus de plano transire ex iis in murum possent. Atque haec quidem Scythis erat copia machinarum. (8) Quibus singulis Thraces suam opponebant industriam. Etenim partem machinarum magnis lapidibus plaustralibus una cum viris pessumdabant, partem etiam facibus, sulphure ac pice incendebant. In scalas autem devolvebant trabes transversas atque lapides, qui impetus vi et scuta admoventium et scalas ipsas confringebant. (9) Quum itaque machinis hostes nihil proficerent, dejectis erant animis. Tum deliberantibus quid faciendum esset, visum est aggeres jacere contra urbem sublimes, quorum opera pede plano cum hoste congrederentur. (10) Jaciebant vero hunc in modum: nimirum trabes ex vicinis aedificiis congestas, praetentis scutis sese tuentes, in fossam injiciebant rectas et alteras juxta alteras, uti fieri solet. (11) Quo peracto, aggerem silvamque variam inter utrumque fossae labium ingerebant. Atque sic celeriter moles excrescebat. (12) Verum Thraces ubi aggerem istum contra ipsos strui conspexerant, trabes impingentes tabulasque iis applicantes propugnaculum sublime in muro excitabant. (13) Praeterea vero etiam hoc machinati sunt. Etenim sub ipsam fere noctem concubiam funibus demittunt virum audacem et generosum, quem incensa face aggeri admovenda atque vase picis, sulphuris, aliarum hoc genus rerum pleno instruxerant. (14) Is igitur ignem injicit trabibus, quae aggerem sustinebant. Incensis, confestim tota moles cerruit. (15) Postquam igitur etiam haec minus successerant Scythis, placuit mactare jumenta inutilia et captivos morbo vel senio confectos. Mactatos deinde in fossam jecerunt, silvamque variam ingesserunt. Quae quidem cadavera quum inde a die tertio extumescere coepissent, altitudinem aggeris haud mediocriter augebant. (16) At Thraces, perrupta muri parte tantae magnitudinis, quanta portae est angustae, per eam quaque nocte aggerem in urbem inferebant. Tum vero barbari summa consilii inopia laborantes recedeudum esse decreverunt. Atque ita obsidionem Scythae solverunt. 
<urn:lofts:fhg.3.dexippus_atheniensis:21.1>  «.. et fortitudine magis bella quam numero milltum cernuntur. Nobis non poenitendae copiae sunt; bis enim mille cunctim censemur: locus vero munitissimus, unde discurrentibus licet nobis hostes male mulcare, dum palantes aggredimur, eorumque itineribus insidiamur. Quibus artibus facti superiores, et vires augebimus, et non modico adversariis terrori erimus: qui si in aciem processerint, resistemus, quia praeter arma non est inutilis haec loci munitio silva: siquidem hostes diversis partibus incurentes, nos haud satis sibi exploratos pertimescent; neque pari jam conditione pugnabunt; et solvent ordines; ac dum neque sagittas neque jacula ad certum scopum emittent, et vanos ictus edent, et a nobis potius laedentur, qui nemore protecti certissima tela ex opportunissimis locis jaculabimur, tuti ad feriendum, alienis vero ictibus minime expositi. Jam ad ipsum proelium quod attinet, si forte id patrare opus fuerit, reputandum est, a maximis periculis maximum animi vigorem suppeditari: et quanto salus incertior est, tanto contentionem acriorem fieri. Multa etiam insperata eveniunt, dum pro rebus arduis contendimus et cara quaeque protegimus spe ultionis. Age vero neque ante nos quisquam majoris irae materiam habuit, qui videlicet genus nostrum et urbem in potestate hostium videmus. Tum et alii, qui eoacti cum hostibus militant, in hos arma convertent, simulac incursionem nostram cognoverint, de sua quoque libertate sperantes. «Audio regis quoque navales copias, (??)haud procul esse, opem nobis ferentes; quibuscum nos consociati praeclarissime proelium inibimus. Insuper existimo excitatum iri. Ego vero ipse haud me periculo suhmovens, nequc beatiore sorte utens, in hanc belli aleam descendo virtutis ergo, tuendique res carissimas, et ne urbis dignitatem in me ipso dedecorem: vobisque auctor sum, ut cum animis vestris sic eputetis: mortem scilicet omnes homines vita spoliare; verumtamen in certaminibus pro patria obeundis pulcherrimum praemium gloriamque immortalem secum ferre. Quodsi quem, propter ea quae diximus, captivitas urbis territat atque idcirco prostrato animo est, is cogitet, plerasque urbes hostium insidiis esse captas... ad altiora loca incolumes recedemus. Atque ita hostium difficultates e re nostra erunt. «Jam et ipsa fortuna in nostris jure meritoque partibus esse debet. Quia justissima est belii causa, dum aggredientes repellimus. Tum et Deus sic plerumque humana gubernat, ut calamitosos libentissime sublevet ac meliore sorte donet. Interest etiam nostrae meminisse patriae dignitatis, nosque ipsos Graeciae virtutis ac libertatis exemplar proponere, sempiternamque laudem a praesentibus posterisque consequi, dum reapse demonstramus, vigorem Atheniensium nullis cladibus exstinui. Tesseram vero pugnae liberos nostros et carissima quaeque atque horum salutem nobis proponentes, in aciem prodeamus, custodum deorum ope implorata.» Sic ille concionatus est. Athenienses autem, dictis magnopere confirmati (nam pugnaae stimulos concio subjecerat), ut se in aciem duceret, ipsum rogabant. Studium exsequendi rem optime deliberatam, etiamsi opere interdum cassum fiat, nihilominus commendatur. Homini magistratum gerenti publica calamitas magis molesta est, quam suum cupque infortunium. Nam privatum hominem rei publicae fortuna leviter tangit; verumtamen ad magistratum sensus quoque ejus pertinet.. Jam licet mihi ex cadem re laetitiam capere, unde olim molestia orta est ... Dexippus in concione ad Graecos sic ait.... vir justum imperium consecutus atque optime remp. Gereus***. 
<urn:lofts:fhg.3.dexippus_atheniensis:22.1>  E Dexippi Historiis. Sidoe obsidio. Scythae Siden, quae Lyciae urbs est, obsidentes, quum largus omnis generis apparatus intra muros esset, atque multitudo virorum ad defendendam urbem paratissimorum, machinas fabricarunt easque ad moenia adduxerunt. (2) Verum his quoque oppidani restiterunt demittentes quaecunque impedimento esse possent. Tum Scythae turres ligneas ejusdem cujus murus erat altitudinis construxerunt, quas rotis impositas quam proxime admovere. (3) Munierunt vero turres alii ferri tabulis tennibus, quas ad ligna locis plurimis affixerunt, alii pellibus ceterisque rebus, quae igne vastari haud facile possunt. (4) Contra oppidani tale quid excogitarunt. Ligna permagna erigebant ubi impetum fa- cturi hostes essent. (5) His deinceps transversas trabes et tahulas appliearunt, in mediis autem fecerunt ostiola, ejus magnitudinis, ut virum usque ad pectus excipere possent. Hoc igitur modo altius quam hostes positis e sublimi propugnare licebat. (6) Praeterea ex alto demisere et circumcirca alligarunt cilicia atque vellera, quippe cujusmodi munimenta et inflammatu difficilia essent et mollitie sua vim illisorum infringerent neque ea repercuterent. Post haec quum utrimque rei periculum facientes pugnassent strenue, Scythae vero operam et tempus frustra impenderent nec quidquam ex voto iis procederet, soluta obsidione hostes abierunt. 
<urn:lofts:fhg.3.dexippus_atheniensis:24.1>  Imperator Aurelianus (an. 270 p. C.) quum Juthungos Scythas acie devicisset, et multos eorum in ipso Istri trajectu fugientes interemisset, reliqui bellum foedere finire voluerunt, et legatos miserunt. Neque tamen cum nimio timore nimiaque perturbatione, quasi clade sua perculsis pacem sibi petendam esse ducebant, ne tributo, quod antea Romani pende(??)nt, hostibus ab omni metu solutis, in posterum privarentur. Sed Romanorum imperator Aurelianus, ut Juthungorum legetos advemisse intellexit, quum dixisset, se cum his postridie acturum de his, quorum causa legati venerant, hujusmodi hostibus terroris injiciendi gratia militum aciem condicta die tanquam ad pugnam instruxit. Ut illi recte se hancere visa est exercitus dispositio, altum suggestum sublimis, purpura indutus, ascendit, et omnem exercitum, qui ipsum circumstabat, in formam lunae disposuit. Aderant et ex his, qui in exercitu imperia hebuerant, omnes ab equis. A tergo imperatoris erant signa coadunati exercitus. Haec vero erant aquilae aureae et imagines Imperatorum, et eorum qui militiae nomina dederant, catalogi et enumerationes, aureis litteris perscriptae. Quae omnia explicata et illustri loco posita in hastis argentatis conspicua erant. His ita praeparatis Juthungos jussit adesse. Ut haec viderunt, obstupefacti longo tempore silentium tenuerunt. Postquam ab imperatore illis dicendi facultas data est, ita per interpretem locuti sunt: «Neque quia adversa fortuna, quae nobis hoc tempore contigit, ultra modum animos nostros abjecit et perculit, aut quia destituti copiis et viribus sumus, aut rei militaris imperiti, infirmitatem nostram honesto praetextu tegentes, neque quidquam nisi utilitatem nostram spectantes, ad pacem festimamus. Sed multae nobis adhuc suppetunt ad bellum gerendum facultates, sive multitudine militum, sive viribus opus est. Nam et minima nostri parte urbes ad Istrum sitas invadentes, parum abfuit quin omnem Italiam ceperimus. Quadraginta equitum millia in pugnam educimus, quae non ex convenis aut imbecillibus, sed ex Juthungis pure constant, quorum in equestri proelio magna fama est. Peditum autem duplicem equitatus numerum producimus; in his quoque nulla peregrinorum admixtione invictum agminis eorum roburdeminuentes. Itaque quanquam hujusmodi apparatu ad dimicandum instructi, minime tamen de eventu decertandum esse ducimus. Non autem quia victi sumus, sed propter eventuum incertitudinem, pacem bello praeponimus, praesertim quum vos quoque, data occasione, ad componendas simultates cum Juthungis proensos esse suspicemur, quoniam aliqua inter utramque gentem antiqua et inveterata ad quietem mutuo cotendam fides exstat. Quamobrem oportet inconsiderate susceptum hoc tempore dissidium deponere, et ad antiquam concordiam, quae est trisque utilior, redire. Et in ipso bello quidem non admodum crebras incursiones facientes praedas egimus, necessarias res comparare qua occasio tulit studentes, ceteroquin usque ad hanc proximam pugnam in otio et quiete tempus contrivimus, et quando hostes vestri in vos irruerunt, contra ipsos una eum vestro exercita in acie stetimus. Quod et adhuc nunc facere parati sumus, ut vestrum periculum levemus nostro, et tutius vobis sit. Nam conjunctis maximiis nostris exercitibus, nulla alia manus par nobis in conserenda pugna censebitur. Sin autem quis prospero rerum in bello successu elatus contemnit et alienus est a pace: sciat, se haud satis firma et stabili re inniti, sed in summum discrimen adduci, quieunque, secundae fortunae specie victus et praesenti felicitati confisus, sola meliorum successuum spe nitatur, quique in ea animi immoderata elatione ad mutationem rerum non advertat et suppetias opportune sibi oblatas respuat. Ex quo fere ita comparatum est, ut propriarum virium fiducia praecipue majores copiae fretae, minima providentia in rebus suis utentes, ad pugnandum accedant et hostes contemptui habeant, a quibus minime sibi caventes superantur. Quae vero in repentinis et insperatis casibus consilio tuto et virium praestantia cum firmitudine utuntur, magna cum difficuitate ab hostibus expugnari possunt. Hujus rei fiducia, quamvis, acie bipartita ad fluvium, fortuna potius quam vestra virtute nobis cladem intuteritis, baud spe destituti sumus, diligentiore posthac nostris rebus cautione adhibita, fore ut nos sustinere minime valeatis. Itaque potius est, ut vos eommoda, quae ex pace proveniunt, percipiatis, et junctis nobiscum bellicis viribus, nostris auxiliis confirmati, superiores vestris hostibus, si qui vos adoriantur, evadatis. Quod si ita fieri debere judicaveritis, quod auri facti vel infecti vel etiam argenti a vobis antea nobis redibat, ad amicitiae confirmationem vos praestare aequum est. Si id denegaveritis, vos qua hostes ulciscemur, et quantum in nobis erit, bello persequemur. «Ad haec Romanorum imperator haec dixit:» Siquidem aperte et dilucide vestram sententiam exponentes, ea, de quibus legati estis, nos docuissetis, nobis, qui vestrum sermonem excepimus, ad eum minimo dubia aut difficilis praebita esset responsio: sed quoniam ea quae dicta sunt, decorum quid et honestum prae se ferunt, re ipsa vero secus se habent, quum modo pacis mentionem faciatis, modo rursus bellum minemint et intendatis quorum utrumque in utroque confundere et involvere videmini, dubitationem nobis attulistis, cui primum debeamus respondere, ne in atiquo offendamus. Sed aliquid tamen etiam in praesentia considerare licet. Oportet enim, divisa duplici vestra oratione, in utramque partem occurrere. Si enim pure et sincere pacem denuntiaretis, quid attinuit pecuniarum exactionis meminisse? Etiamsi victoribus non satis constaret, an denegarent aut concederent, quod ab illis petitur. Si vero ex pace etiam commodis vestris et exspectatis belli lucris consulere censetis, et quanquam victi quasi tributa a nobis petitis, nihil magis nos amplecti et persequi quam voluptatem ex otio, quod pax tribuit, existimantes: eandem vos quam antea superbiam ostenditis, tantumque abestis ut beneficii loco belli cessationem habeatis, ut etiam mercedem pacis postuletis, et venalem, non spontaneam adhortationem ad amicitiam, quam nunc proponitis, faciatis. Non enim nos tanquam bellorum rudes et imperitos magnitudine tantarum, quas vos jactatis, virium perterrefacietis. Neque vero spoliis Italicarum opum onusti impune domum revertetis: vestrae pedestres copiae nobis sunt notae, neque equestres ignotae, quibus quantum in nobis erit quacunque via resistemus. Audemus enim cum securitate, recedimus cum providentia, et in omnibus rebus prudentia duce utentes, quae plurimum valet, usu et rei militaris peritia praestamus. Vos cum ardore et promptitudine aggredimini, deinde rerum adptione frustrati, quia qua progredi oportebat, non ante providistis, damnum experientia ipsa ex vestra temeritate reportantes poenitentia ducimini. Qui enim fervidius quam prudentius ad res gerendas feruntur, hos optato rerum successu destitui necesse est. Conatus et aggressiones vestrae sunt subitae etrepentinae et brevi post poenitentia. In universum non est quod miremur, vos quum adversarii nobis sitis et diversorum morum, etiam rerum gerendarum consiliis a nobis distare ** et vos temeritate, nos consilio congredi, quo pauciorubis quoque non raro plures vincere contigit, dum prudentia potius quam viribus nitebantur. Plures autem temere et imprudenter proelium ineuntes malo affici, re ipsa potius quam verborumel egantiore ornatu docemini Scytharum mala intuentes. Manifestissimis enim indiciis et testimoniis nota testataque dicemus. Illi exercitu trecentorum millium hominum ab utraque parte ripae expositorum pugnantes, omnibus viribus sunt a nobis deleti et superati. Cujus nostrae virtutia clara victoribus relicta sunt monumenta, ex quibus immortalem nobis gloriam et nunc et sequenti tempore duraturam peperimus. Alemanorumque (?) calamitatis. (meminisse decet), quorum temerariam et inconsultam ad aggrediendum irruptionem celerior brevi post poenitentia est consecuta. Et vero pro his, quae in nos admisistis et commeruistis, eas quas luistis poenas minime sufficere judicavimus, nisi quoque, trajecto Istro, in vestris ipsorum finibus iram nostram in vos, qui nos priores injuria affecistis, explevissemus. Bellum enim, dum adhuc foedus erat, ultro et non indictum adversum nos excitastis. Et quum, quod nobis objiceretis, non haberetis, quia vobis nullam injuriam feceramus, in spes et cupiditates quasdam erecti, quibus vulgus imperitum effertur, exercitu comparato, nos aggredimini. Quare speramus, deum nobis auxilio futurum. Sanetitatem enim foederum minime derisui et ludibrio habemus. Juthungi contra iniqua ratione nos adomuntur, et jusjurandum et cetera quantumvis firma fidei vincula pro nihilo ducunt. Equidem ex rebus ad voluntatem nostram fluentibus, quid consecuturum sit conjicientes, eventus rerum non absque veri similitudine, ex his quae ante dicta sunt, Iaetos fore, exspectamus. Etenim ex secundis rebus spes fiduciam affert, contraria autem timorem. Prudentia duce in rebus administrandis utentes, quae accidere possunt, non nisi re bene perpensa, opinione praecipimus, et in praesentia tanquam viri gravibus quibusque periculis exercitati, belli difficultatibus non terremur, quibus non levia commoda, sed laboribus longe mijora comparantur. Nam vulgus vestrum neque corporis neque animi viribus pollet Inclusum enim inter Rhodanum et nostros fines, alimentorum penuria allisque incommodis laborans, multis malis hoc ipso tempore premitur, aliis mox premetur. Fractum et debilitatum, quia sine intermissione laborat, minus audet et timidius est. Itaque diuturnioris tum studii tum operae nescium sese nobis sine proelio praebebit paratum subire, quicquid de eo statuere voluerimus: ex quo omnes vestrae res in apertum discrimen adducuntur. Tota autem vestra pacis petitio nihil est nisi decorum timoris praetextum, quo metum vestrum tegere cupitis. Quam cur accipiamus, data nobis occasione vos undique ab reditu exclusos et quasi intra claustra coercitos bene aut male habendi, utcumque nobis pro animi nostri erga vos affectu videbitur?» His ab imperatore dictis, Juthungi valde sunt consternati, quumque minime negotium, ut speraverant, confecissent, pace prorsus desperata, ad sua redierunt. Sub Aureliano (an. 271 p. C.; Aureliani an. 2) Vandali a Romanis acie superati sunt. Itaque legationem ad Romanos decreverunt, quae de bello pacificatione finiendo ageret. Et quum multa inter se imperator et barbari disseruissent, solutum est colloquium. Postridie multitudo militum Romanorum rursus convenit, et quum eos imperator interrogasset, quid illis optimum esse videretur, quum statuerent praesentem prosperitatem tueri et rerum, quibus potiebantur, fruitioni prospici oportere, suam de ea re voluntatem voce significaverunt et universi in sententiam finiendi belli iverunt. Sic igitur inter illos con venit. Itaque barbarorum reges et principes venerunt, et ut illis erat praeceptum, ex suis obsides qui non in secundis partibus fortunae et dignitatis haerebant, dederunt; uterque enim rex et proximi dignitate una cum ipsis sine mora filios suos pro obsidibus tradiderunt. His legibus ad pacta et conventiones ventum est, et foedera sunt inita: Vandali Romanis duo mille equites auxiliaruios ex foedere suppeditabant, quorum nonnulli ex tota exercitus multitudine delecti et in belli societatem adscripti, alii sopntaneam militiam subeuntes nomina dederunt. Reliquus Vandalorum exercitus, salvus et incolumis conservatus, Romanorum imperatore vitae necessaria usque ad Istrum iis praebente, domum rediit. Sed quicumque ab exercitu violatis foederibus, ad praedandum et rapinas faciendas longius excesserunt; omnes a duce exterarum copiarum (erant autem non minus quam quingenti) sunt caesi et perempti. Hi enim specie amicitiae, fiducia pacis cum Romanis factae elati, nullo servato ordine, venia a suo duce impetrata in repentinas quasdam incursiones eruperant et non pauca regionum loca, qua iter habuerant, vastaverant et damnis affecerant. At ille, qui tantum facinus admisit, est ab eorum rege jaculis confectus. Reliqui Vandalorum separati domos suas repetierunt. Romanorum vero imperator, praemissa majore parte suarum copiarum, sive pedestrium sive equestrium, non longo post est eas subsecutus intervallo, et secum cohortem auxiliariorum retineus, omnes hastatos, qui ejus custodiam agebant, una cum Vandalis, quotquot illi auxiliarii aderant, et pueris, qui illi obsides dati erant, magna celeritate in Italiam contendit, in quam Juthungi denuo irruperant. 
<urn:lofts:fhg.3.dexippus_atheniensis:26.1>  Dexippus: «Equus ejus ita institutos erat, ut et sine habenis velocissime ferretur, et illo pedetentim incedenie, placidissime staret, et deciinante ut locum aliquem circumiret, agiiissime se converteret.» 
<urn:lofts:fhg.3.dexippus_atheniensis:27.1>  Dexippus: «Multum aberat ut iis qui pacem suadebant, obtemperarent.» 
<urn:lofts:fhg.3.dexippus_atheniensis:28.1>  Dexippus: «Dux vero ad quemvis nuntium, qui fferebatur, animo expavescebat. Quum enim ob insitam timiditatem et rerum bellicarum imperitiam arrectis esset auribus oculisque attonitis et corde palpitante, quasi identidem novi aliquid auditurus, milites, quibus praeerat, manifeste inde conficiebant, eum fugam animo meditari.» 
<urn:lofts:fhg.3.dexippus_atheniensis:29.1>  Dexippus: «His igitur rebus omnibus, quibus inter ceteros praestare se sentiebat, adductus, omnesque adversarios impares sibi judicans, fidenti animo eum adortus est. Ambo igitur in mutuum certamen ruerunt.» 
<urn:lofts:fhg.3.dexippus_atheniensis:30.1>  Dexippus: «Quum autem subito impetum cepissent ad bellum proficiscendi, et expeditionem illam publice decrevissent, et quilibet ad rem aggrediendam cupide se compararet ...» 
<urn:lofts:fhg.3.dexippus_atheniensis:31.1>  «Romanorum imperium regna tam Assyriorum et Persarum quam Macedonum veterum longo intervallo superavit, limitibus constitutis versus orientem Indis, mari Rubro, Nilo, Catarractis et palude Maeotide; ad occidentem vero (Rheno et Danubio et) Oceano ipso, quem fabulam esse, neque nisi ad delectationem a poetis nomen ejus decantari rebus ipsis declaratum est: siquidem etiam Britannorum regio, quam circumfluens insulam effecit, nunc inventa in finibus imperii Romani numeratur. Concedat igitur, ab hoc imperio citra controversiam res veterum superari, si cui libeat et ingentes copias adversariorum contendere et audaciam utrorumque disciplinamque militarem, postremo machinarum inventa et hostium virtutes.» Dexippus. «Causam, quare imperium Romanorum adeo fuerit auctum, fuisse bellicam fortitudinem gentis et disciplinam militarem. Omnes enim occidentales sunt animosiores iis qui ex altera parte habitant. Sed Romani et ordine et arte in bellis excellunt, qua etiam Gallos vicerunt; et in bellis contra finitimos exercitati, barbaros quidem sollertia, Graecos vero natura et fortitudine superarunt.» 
<urn:lofts:fhg.3.dexippus_atheniensis:32.1>  Dexippus: «Auctoritatem ei conciliabant quum alia, tum etiam illud, quod pater ejus laudabiliter exercitum duxisset.» 
