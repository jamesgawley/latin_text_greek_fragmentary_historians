<urn:lofts:fhg.4.clitophon_rhodius:1.1>  Crescit in Indo herba Carpyce, huglosso simillima, quae laborantibus regio morbo exhibita cum aque tepida, eos liberat, ut refert Clitophon Rhodius decimo Indicorum. 
<urn:lofts:fhg.4.clitophon_rhodius:2.1>  Juxta Ararem adstat mons lugdunus, qui hanc ob causam nomenhoc accepit. Quum Momorus et Atepomarus, a Seseroneo regno dejecti, in eo colle ex oraculi praecepto urbem aedificare vellent, jactis jam fundamentis, corvi subito apparentes expansis alis, arbores quae circa erant repleverunt. Momorus autem augurii callentissimus civitatem Lugdunum vocavit. Lugum enim dialecto sua corvum vocant, dunum vero locum eminentem, ut refert Clitophon decimo tertio De urbium originibus. 
<urn:lofts:fhg.4.clitophon_rhodius:3.1>  Brennus Gallorum dux Asiam vastans ad Ephesum venit, ibique puellam Demonicen nomine adamavit: ea se corporis sui usuram ipsi concessuram, Ephesumque tradituram pollicita est, pacta mercedis loco armillas et mundum muliebrem. Brennus militibus mandavit, ut quidquid auri haberent, id in sinum avarae conjicerent. Itaque illa auri multitudine obruta periit, sicuti Clitophon narrat primo Galaticorum. 
<urn:lofts:fhg.4.clitophon_rhodius:4.1>  Nascitur in Tmolo lapis pumici similis, qui infrequentius invenitur; is quarter per diem mutat colorem; conspici solet a virginibus, qui propter aetatis imbecillitatem sapientia praeditae non sunt. Quodsi quae plenis sunt nubiles annis, eum conspexerint, nequidquam laeduntur ab iis qui tentare eas volunt, uti auctor est Clitophon. 
<urn:lofts:fhg.4.clitophon_rhodius:5.1>  Neleus, Codri filius, ex oraculi jussu coloniam deduxit Miletum in Cariam Athenis et ex Achatae urbe Helice. In Cariam ubi venerat, templum Neptuno consecravit, idque de fano, quod Helicae erat, Heliconium nuncupavit. Videtur autem sacrificantibus, si boves mactandi vocem mittunt, grate deus sacrificium accipere; sin silent boves, contristantur, irasci numen putantes. Historia apud Clitophontem est. 
