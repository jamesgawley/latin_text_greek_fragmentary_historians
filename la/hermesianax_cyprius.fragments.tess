<urn:lofts:fhg.4.hermesianax_cyprius:1.1>  Nascitur in Sangario lapis, Aster dictus, qui lucere media nocte instar ignis ipso auctumni initio consuevit. Indigenarum dialecto Ballen vocatur, quod si interpreteris, regem significat, teste Hermesianacte Cyprio secundo Rerum Phrygiarum. 
<urn:lofts:fhg.4.hermesianax_cyprius:2.1>  Hermesianax Cyprius hanc historiam refert. Helicon et Cithaeron fratres erant diversis moribus praediti: Helicon enim, dulcis et benignus, parentes seniores humaniter nutriebat; Cithaeron vero paullo avidior et corradere omnem substantiam cupiens, primum quidem occidit patrem, deinde fragtrem ex insidiis praecipitem dedit, sed cum eo ipsemet decidit. Unde deorum providentia uterque in montem versus est: Cithaeron propter impietatem recessus Furiarum, Helicon ob humanitatem domicilium Musarum. 
<urn:lofts:fhg.4.hermesianax_cyprius:3.1>  Hermesianax Cyprius hanc historiam narrat: Bacchus Alphesiboeae correptus amore, quum nec precibus nec muneribus eam delinire posset, corporis sui formam in tigridis figuram mutavit, et metu persuasam dilectam suam assumpsit transque fluvium portavit, et ex eo Medum filium genuit, qui quum adoleverat, in eorum quae acciderant memoriam fluvium Tigrin appellavit, sicuti narrat Aristonymus libro tertio. 
