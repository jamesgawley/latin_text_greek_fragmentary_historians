<urn:lofts:fhg.4.nicocrates:1.1>  In Aegis Euboeae mira multa fiunt. Nam dum annua Bacchi mysteria aguntur, mulieresque initiatae orgia celebrant, germinant vites ephemerae quas vocant. Quae quidem made fructuum initia proferunt, deinde uvas gravissimas, quae ante meridiem ad maturitatem perveniunt, adeo ut collectae versus vesperam lautam meri copiam chori virginibus suppeditent. Neque unquam per diem deficit, sed quoties consumitur, toties iterum praesto est. Nicocrates vero in libro De (Museis) ludis in Helicone, non Euboeae Aegas Homerum dicere, sed insulam ejus nominis in Aegaeo mari sitam, de qua item mirabile quoddam fertur. Etenim appellentes in insulam noctu omnes evanescere. Quare neminem in eam appellere. 
<urn:lofts:fhg.4.nicocrates:2.1>  Nicocrates Aegaeum mare nomen habere ait ab Aegeo qui ex arce in mare se praecipitem dederit. 
<urn:lofts:fhg.4.nicocrates:3.1>  Nicocrates Neptuni et Arnes filium Boeotum dicit. 
