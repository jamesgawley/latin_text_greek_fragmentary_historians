<urn:lofts:fhg.3.ptolemaeus_evergetes_ii:1.1>  Insignis etiam potator ille rex Antiochus fuit, qui Epiphanes est cognominatus; is qui Romae obses fuerat. De quo scribens Ptolemaeus Evergetes primo et quinto Commentariorum libro, ait: «Indicis comessationibus et compotationibus sese tradentem, ingentes sumptus fecisse. Quod vero reliquum erat pecuniae, id partim in diurnas (ait) comessationes profundebat, partim subinde stans in viis publicis edicebat, Cui fortuna dat, is capiat! atque ita projecta pecunia discedebat. Subinde vero etiam coronam e rosis plexam in capite gestans, togamque indutus auro textam, solus obambulabat, sub alis saxa tenens, quae in suos qui eum sequerentur conjiceret. Lavatum ibat in publica balnea, et unguentis ungebatur. Lavatum ibat in publica balnea, et unguentis ungebatur. Ibi quum conspiciens eum aliquando quidam de plebe dixisset, Quam beatus es, rex! Quam pretiose oles! Delectatus ille, Ego, inquit, faciam ut tu horum habeas satietatem: et urnulam ultra duo congios capientem spissi unguenti in caput hominis jussit effundi. Quo quum continuo se praecipitaret tenuiorum hominum turba, lubrico in vestigio et ipse rex prolapsus est cachinnans, et plerisque lavantium idem accidit.» 
<urn:lofts:fhg.3.ptolemaeus_evergetes_ii:2.1>  Ptolemaeus Evergetes, Aegypti rex, qui fuit unus ex Aristarchi grammatici discipulis, in secundo Commentariorum sic scribit: «Circa Berenicen in Libya. Est flumen Lethon, in quo nascitur lupus piscis et aurata et anguillarum magna copia, et in his earum quae regiae vocantur, quae sescuplo majores sunt quam quae in Macedonia capiuntur et in Copaide lacu; atque adeo in universo suo cursu piscibus variis plenus est. Eo praeterea tractu multa nascitur cinara; quam milites omnes, qui nos sequebantur, demessam, spinisque purgatam, et ipsi comedebant et nobis offerebant.» 
<urn:lofts:fhg.3.ptolemaeus_evergetes_ii:3.1>  Ptolemaeus Evergetes libro secundo Commentariorum tetaron nominari ait phasianum. 
<urn:lofts:fhg.3.ptolemaeus_evergetes_ii:4.1>  Secundus Aegypti rex, Philadelphus cognomine, ut tradit Ptolemaeus Evergetes tertio Commentariorum, plurimas habuit amasias: primum Didymen, unam ex indigenis mulieribus, eximia forma; tum Bilistichen: vero Agathoceleam, et Stratonicen, cujus fuit ingens illud monumentum ad mare prope Elensin: item Myrtium, et alias plurimas: erat enim ad Venerem inprimis proclivis. 
<urn:lofts:fhg.3.ptolemaeus_evergetes_ii:6.1>  Non fuisse a luxuria alienum hunc regem, ipse etiam de se testatum fecit, octavo Commentariorum libro narrans quo pacto Cyrenis sacerdos fuerit Apollinis, et coenam exhibuerit iis qui ante eum fuerant sacerdotes; ubi ita seribit: «Artemitia (sive Artemusia) maximum apud Cyrenenses festum: quo sacerdos Apollinis (annuum est zutem id sacerddotium) coena excipit eos qui ante illum sacerdotio functi sunt, apponitque singulis cations: vas fictile hoc est, artabas fere capiens viginti; in quo positae multae carnes ferinae diligenter paratae, panificia multa, et domesticarum avium, marinorum piscium et peregrini salsamenti plura genera: subinde etiam nonnulli insuper dant elegantem puerum pedissequum. Nos vero, omissis his talibus, phialas conficiendas curavimus ex solido argento, unamquamque tanti pretii quanti constabat totus quem praediximus apparatus; et praeter phialam equum instructum phaleris inauratis cum equisone dedimus cuique, et suum quempue conscendere domumque abire jussimus.» 
<urn:lofts:fhg.3.ptolemaeus_evergetes_ii:7.1>  Ptolemaeus rex, octavo Commentariorum de Masinisse verba faciens, Libyae rege, haec scribit: «Coenae Romano more instructae erant: omne fictile, quod apponebatur, argenteum erat. Secundas vero mensas italico ornabat more: sportulae vero omnes aureae erant, ad earum similitudinem factae quae ex juncis plectuntur: musicisque utebatur Graecis.» 
<urn:lofts:fhg.3.ptolemaeus_evergetes_ii:8.1>  Apud eosdem sybaritas moris erat etiam, ut pueri usque ad adultam aetatem purpura induerentur, et obtortos capillorum cincinnos auro illigarent. Consuetum etiam illis, voluptatis causa pumilos domi alere, et scopaeos illos (noctuis similes), ut ait Timon, quos stilpones nonnulii vocant: item catellos Melitenses, qui eos etiam in gymnasia sequebantur. Quibus hominibus horumque similibus Masinissa, rex Mauritaniae, (ut tradit Ptolemaeus, octavo libro Commentariorum) simios emendos conquirentibus, respondit: Apud vos igitur, qui talia quoeritis, mulieres nonne pariunt infantes? Parvulis enim delectabatur Masinissa, et apud se filiorum suorum (quorum magnus numerus erat) filiarumque natos natasque alebat educabatque omnes, donec tertium aetatis annum complessent: quo tempore exacto parentibus eos remittebat, aliis in illorum locum succedentibus. 
<urn:lofts:fhg.3.ptolemaeus_evergetes_ii:9.1>  Ptolemaeus, Aegypti rex, nono libro Commentariorum, sic seribit:» Quum Assi versaremur, obtulerunt nobis Assii porcum, cui erat altitudo duorum cubitorum cum dimidio, et totum corpus congruens illi staturae, color autem niveus. Narrabantque, Eumenem haec talia animantia studiose apud ipsos emere, et quarter mille drachmas pro unoquoque solvere.» 
<urn:lofts:fhg.3.ptolemaeus_evergetes_ii:10.1>  Phasiana avis. Ptolemaeus rex, duodecimo libro Commentarioru, de regia loquens, quae est Alexandriae, et de animalibus quae in illa aluntur, ait: «Et ad phasianos quod attinet, quos tetaros appellant, non modo ex Media eos arcessebant; verum etiam altiles gallinas illis submittens, multiplicavit genus, ita ut iis etiam vesceretur. Nam cibum magnificum esse affirmant.» Ecce splendidissimi regis vocam, qui se ne gustasse quidem de phasiano profitetur; sed tanquam cimelium aliquod repositas has aves habebat. Qui si vidisset, quo pacto, praeter eas quae jam absumptae sunt, cuique nostrum una apposita est, famosas suas historias, his viginti quattuor Commentariorum libris comprehensas, una insuper aucturus erat. 
<urn:lofts:fhg.3.ptolemaeus_evergetes_ii:11.1>  Anchiale, urbs Ciliciae, condita est ab Anchiale lapeti filia, uti ait Athenodoru de patria sua scribens laudansque Diodorum grammaticum Ptolemaei regis sententiae adstipulantem. 
<urn:lofts:fhg.3.ptolemaeus_evergetes_ii:12.1>  Speusippus, secundo Similium, sion, inquit, in aqua naci, apio palustri folim simile habens. Itaque PtolemaeUs, Evergetes alter, Aegypti rex, apud Homerum sic scribi vult: Circumcirca vero prata mollia virebant σίου ἠδὲ σελίνου. Sia enim, ait, cum apio nasci; non ἴα, id est, violas. 
