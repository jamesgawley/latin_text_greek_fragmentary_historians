<urn:lofts:fhg.3.dionysius_argivus:10.1>  Ilium captum est Agamemnonis regni anno duodevicesimo, Demophontis Theseo nati anno primo, Thargelionis mensis die duodecimo ut Dionysius Argivus refert. 
<urn:lofts:fhg.3.dionysius_argivus:11.1>  Nonnulli dicunt olim quum Homeri carmina per partes disseminata circumferentur, cantores in ludis publicis quam quisque vellet partem eorum cecinisse; et ab agno (ἀρνός) quod praemium victoribus propositum esset, tum quidem ἀρνῳδοὺς fuisse appellatos. Postea vero ubi sparsae Iliadis et Odysseae partes in unum collectae essent, certatores eas quasi consarcientes inter se, totamque Homeri poesin obeuntes, ῥαψῳδοὺς (a ῥάπτειν, sarcire) nominatos esse. Narrat haec Dionysius Argivus. 
