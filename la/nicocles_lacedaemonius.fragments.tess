<urn:lofts:fhg.4.nicocles_lacedaemonius:1.1>  Ceterum nec or thagorisci, ut ait Polemon, vocantur lactantes porcelli, sed or thragorisci, quia πρὸς τὸν ὄρθρον (sub diluculum) veneunt, ut Persaeus tradit in Lacedaemoniorum republica, et Dioscorides secundo Reipublicae libro, et Nicocles in priore libro eorum quos et ipse De Lacedaemoniorum republica scripsit. 
<urn:lofts:fhg.4.nicocles_lacedaemonius:2.1>  Est apparatus epaiclorum quae dicuntur non simplex, ut existimaverat Polemon, sed duplex. Quod enim pueris praebent, leve est admodum et tenue; nempe polenta oleo subacta: quam Nicocles Laco ait captare illos post coenam super lauri foliis; eaque etiam de causa (a verbo κάπτειν, vorare, captare) cammatidas vocari illa folia; et ipsa illa liba, cammata. 
<urn:lofts:fhg.4.nicocles_lacedaemonius:2.2>  De cammatidibus autem et cammatis sic scribit Nicocles: «Ephorus, audita causa singulorum, vel absolvit, vel condemnat. Qui autem victus est, leviter mulctatur vel cammatis vel cammatidibus. Sunt autem cammata liba: cammatides autem, (in) quibus devorant liba.» 
<urn:lofts:fhg.4.nicocles_lacedaemonius:3.1>  Primus carmina rhapsodorum more recitavit Hesiodus, ut Nicocles ait. 
