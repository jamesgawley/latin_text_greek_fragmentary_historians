<urn:lofts:fhg.4.andreas_panormitanus:1.1>  Vocatur etiam bellica quaedam machina sambuca, oppugnandis urbibus inserviens: cujus formam structuramque declarat Biton in libro De machinis ad Attalum. Et Andreas Panormitanus, tertio et trigesimo libro Rerum Sicularum oppidatim expositarum, ait muris hostiam eam admoveri duabus suculis [sive, duabus navibus impositam]; vocari autem sambucam, quoniam, postquam erecta est, forma navis et scalae in unum juncta similis sit quodammodo figurae quam sambuca refert. 
