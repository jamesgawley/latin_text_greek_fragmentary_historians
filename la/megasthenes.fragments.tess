<urn:lofts:fhg.2.megasthenes:1.1> India figura quadrilatera est; ad orientem vergens latus et alterum, quod meridiem respicit, magnum illud mare circumdat; quod arctos versus tendit, Emodus mons a Scythia, quam Sacae habitant, dividit; quartum ad occidentem Indus fluvius, post Nilum fere maximus omnium disterminat. (2) Totius Indiae magnitudinem ab ortu versus occasum duodetriginta millibus stadiorum; a septemtrionibus versus meridiem, triginta duobus millibus definiunt. Haec tanta Indiae magnitudo prae ceteris mundi partibus maxime solstitii aestivi tropicum complecti videtur. Et in multis remotioris Indiae regionibus nullam interdiu a gnominibus umbram spargi, noctuque Arctos visum subterfugere, videre est, imo in extremo ejus nec ipse Arcturus apparet. Hac ratione umbras quoque ad austrum cadere perhibent. 3. Cerbros India montes habet, omni genere arborum f’cundarum refertos; campis etiam frugiferis longe lateque abundat, qui et amoenitate soli praestant, et ab amnium multitudine intersecantur. Et quia passim irrigatur, fit ut bis in anno fructibus exuberet, et varia bestiarum genera, tam volatilium, quam terrestrium, magnitudine ac robore insigni producat. (4) Plurimos porro ac praegrandes elephantos, pascuis abunde suppeditatis, nutrit; quapropter id genus belluae istic locorum Africanas viribus multo praestant. Ideo quum larga earum sit Indis venatio, ad certamina bellica institutae multum ad obtinendum victorias momenti afferunt. XXXVI. 5. Similiter frugum copia, ut proceritate corporum et rassitie excellent homines, efficit: ut vero nihilominus artium scientia praestent, sors tulit; utpote quibus purus aer trahitur, et aqua subtilissima bibitur. (6) Tellus, mitiorum fructuum copia redundans, subterraneas quoque omnis generis metallorum venas habet. Nam mullum ibi argenti et auri, nec parum aeris ferrique et stanni nascitur, ceteraque omnia, quae ad ornatum et usum, noc non ad bellicos apparatus conducant, abunde suppetunt. (7) Praeter fruges Cereales, etiam milium in India copiosum, a benigna fluviorum irrigatione, provenit. Po(??)o magna leguminum ibi copia et varietas; adde oryzam, et quod vocant bosporum, aliaque complura ad vitae sustentationem commoda; adde ceteros esculentos fructus, animantibus nutriendis aptos: de quibus seribere longum est. (8) Ideirco nunquam a fame, aut ulla victus mansuetioris inopia Indiam vexari perhibent. Quum enim bis quolibet anno in India pluat, semel sub hiemem, quando tritici, sicuti apud alios, fit sementis; iterum circa solstitium aestinum, in quod oryzae, bospori sesami et milii satio incidit: ex utraque messe utplurimum Indis larga frugum copia redit. Quodsi una messis non perfecte omnia praestat, alterius cete frugibus non destituuntur. (9) Quin etiam sponte procreati fructus et in palustribus enatae radices dulcedine eximia largam sui copiam mortalibus praebent. Omnes enim prope regionis illius campi dulci amnium imbriumque, qui anniversario per aestatem circuitu exsistere repente solent, humore perfunduntur. Radices autem in paludibus, praesertim magnarum arundinum, aestus (??)olis percoquit. (10) Ad id vero, ne fames apud Indos ingravescat, plurimum etiam leges conferunt. Apud alios enim mortales populatione hostili terra inculta redditur; sed apud hos agricolae sacri et inviolabiles manent, ita ut nec proximi collatis aciebus et pugnis aliquid periculi sentiant. Nam belligerantium utrimque acies in se quidem mutua inter pugnandum caede grassantur; sed terrae culturae deditos haudquaquam laedunt, utpote qui communi omnes beneficio sibi devinciant. Ideo neque incendiis neque arborum excisionibus hostium terras multant. XXXVII. 11. Ames praeterea multos habet India magnosque et navigiis aptos, qui in Borealibus orti montibus (??)er campestria decurrunt, multique eorum inter se commixti in fluvium, Gangen Indis vocitatum, sese effundunt. (12) Is triginta stadiorum latitudine a borea defertur ad meridiem, et disterminata versus ortum Gangaridarum (V. Lassen. Pentapol. 16) natione, quae praegrandibus abundat elephantis, in Oceanum sese eructat. (13) Necdum regum advenarum quisquam terram illam subegit, quum omnes advenarum quisquam terram illam subegit, quum omnes alienigenae numerum et robur belluarum reformident. Ipse etiam Alexander, redacta sub jugum Asia tota, solos Gandaridas bello intacios reliquit: postquam enim ad Gangen cum omai exercitu venerat, aliis retro Indis jam devictis, simulac Gandaridas quarter mille elephantes ad bellum egregie instructos habere animadvertit, expeditionem in illos omittendam censuit. (14) Affinis autem Gangae fluvius,quem Indum vocant, et ipse e septemtrionalibus in Oceanum decurrens, Indiam a cetera Asia separat, dumque per longe patentes campos delabitur, complures et quidem navigabiles fluvios, inter quos Hypanis et Hydaspes Acesinusque spectatissimi, alveo excipit. (15) Praeter haec multa quoque alia diversi generis flumina, Indiae terras interlabentia, crebris hortis omnigenisque fructibus uberes reddunt. (16) Quod autem India tot amnibus et tanta aquarum copia redundet, philosophi ejus loci ac physici hanc afferunt causam. Adjacentes Scytharum Bactrianorumque et Arianum terras editiorem habere situm autumant quam Indiam. Hinc bonis rationibus consequi ut in subjectam undique regionem humor confluens paulatim loca irriget, amnesque multos gignat. (17) At prae ceteris Indiae fluviis peculiare quidpiam accidit illi, quem Sillam vocant, ex fonte ejusdem nominis profluenti: inter omnes enim fluvios hic solus nihil injuctum supernatare sinit, sed cuncta in profundum demersa mirabili sane ratione absorbet. XXXVIII. 18. India porro quum sit longe amplissima, multis variisque gentibus incoli, quarum nulla peregrinam habeat originem, sed omnes indigenae putentur; nec unquam vel ab exteris accepisse, vel in aliam nationem emisisse colonias perhibetur. (19) Antiquissimos illic homines fructibus e terra sponte natis pro cibis, et pellibus animalium, ut etiam apud Graecos, pro vestibus usos esse ex fabulis antiquis referunt: similiter artes et cetera ad vitam necessaria paulatim inventa, quum ipsa necessitas animali, natura ingenioso, et cui manus, loquela, animi sagacitas ad omnia adjumento sint, ea subjecisset. 20. Fabulantur vero Indorum doctissimi complura, de quibus pauca hic recensere non alienum esse puto. Remotissimis, aiunt, temporibus, quum mortales ibi adhuc vicatim habitarent dispersi, Bacchus ex occiduis terrae partibus cum numeroso exercitu adventans, Indiam, nulladum urbe memorabili, quae resistendo fuisset, instructam, totam peragravit. (21) Quum vero magnis vexati ardoribus milites peste interirent, dux ille prudentia excellens e campestribus in montana copias duxit: ubi frigidioris aurae afflatu et purioris aquae, ad ipsas fontium scatchras promanantis, haustu recreati, morbo liberantur. Locus ille montanus, quo pestem a copiis suis depulit, Merus (hoc est: Femur. Nomen Indicum montis: mêru) appellatur. Hinc igitur Graeci Bacchum in femore nutritum posteris tradiderunt. (22) Is post haec, aiunt, fructibus comportandis diligenter incumbens cum Indis eos communicavit: inventum etiam vini aliorumque vitae conducentium usum illis tradidit. Urbes quoque magnificas exstruxit. Pagis ad situs commodiores traductis. Tum numinis colendi rationem monstravit, legesque ac judicia instituit. Tandem quum multa Indos praeclara edocuisset, inter deos recensitus, immortales obtinuit honores. (23) Feminarum quoque agmen in exercitu circumduxisse, et in acie tympanis cymhalisque, tuba nondum inventa, usum memorant. Et postquam Indiae totius regnum per quin quaginta duo annos tenuisset, extrema senecta decessisse, filiis regni administratione relicta, qui suis deinceps posteris eam per successionem tradiderunt, donec multis post seculis abrogata potestate regia, populare civitates regimen instituêre. XXXIX. 24. Haec de Baccho ejusque progenie a montanis Indiae habitatoribus referuntur. Adjiciunt, Herculem quoque apud se fuisse, et, quomodo Graeci, clava leoninaque illum instruunt. Ac robore corporis tortitudineque animi cunctos exsuperasse mortales; terramque et mare a monstris repurgasse. (25) Quumque ex multarum uxorum conjug o filios quidem multos, sed unam dumtaxat filiam proereasset; adultis his Indiam universam in partes aequales divisisse, ita ut suum cuique regioni ex filiis regem designaret, atque filiam quoque, quam unicam nuicam nutriverat, reginam constitueret. (26) Multas ab eo urbes conditas, et inter has, quae maxima et clarissima, Palibothra nuncapatur, in qua, regia magnis sumptibus condita, magnum civium numerum collocasset, eamque fossis aqua fluviali repletis circummunivisset. (27) Ipsum denique mortalium consortio exemptum divinos honores promeruisse. Hujus etiam posteros, continuato per multas aetates imperio, res egregias gessisse, nulla tamen extra limites regni expeditione facta, nec coloniis ad alias gentes deductis. Et licet post longum temporis intervallum civitates pleraeque statum popularem fuerint amplexae, regna tamen nonnulla ad alexandri usque adventum permansisse. (28) Quum autem peculiares et a ceteris alienas Indi leges habeant, istam ab antiquis eorum philosophis sancitam, prae ceteris admirandam quis censeat. Lege enim cautum est, ne quisquam emnino servus inter ipsos sit; sed ut liber unusquisque cum aliis aequalitatem colat. Qui enim nec superiores, nec inferiores aliis esse didicerint, hos vitam ad omnes fortunae rasus optime instructam habere: nam stultum esse, si quis leges cunctis aequas promulget, et inaequalitatem facultatum interim statuat. XL. 29. Universus Indorum populus in septem tribus distributus est. Prima ex philosophis constat, qui numero quidem ceteris sunt inferiores, nobilitate autem primas tenent. Ab omni enim ministerio publico immunes, neque dominantur ipsi, neque aliorum dominio subjecti sunt. (30) A privatis ad rem divinam et defunctorum exsequias adhibentur, ut qui diis eximie sint cari, et eorum, quae ad inferos pertinent, maxime periti. Pro quo officio dona honoresque magnificos recipiunt. In primis autem magnas reipublicae Indorum utilitates afferunt, quando solemnibus novi anni comitiis adhibiti, siccitates et pluvias ventosque ac morbos et alia, quae conducant audientibus, praedicunt. (31) Nam futura edocti et populus et rex, defectus ingruituros subinde explent, et perpetuo aliquid utilitatum praeparani. Si quis autem philosophorum a veritate vaticinando aberrat, aliud poenae aut infamiae genus non experitur quam quod mutus deinceps vitam exigit. 32. Altera classis agricolarum est, qui multitudine ceteros longe praeire videntur. Hi a militia publicisque operibus aliis exempti, omne studium et tempus agris colendis insumunt. Neque unquam hostis agricolam, cui in agris forte occurrit, damno afficit; sed ob communis beneficii reverentiam ab omni illorum injuria abstinent Ideoque terra, dum nihil populationis experitur unquam, sua fructuum exuberantia largam victus copiam mortalibus subministrat. (33) In agris vitam agunt rustici cum uxoribus et liberis, et a commerciis urbicis omnino absistunt Vectigalia de fundis regi pensitant. Omnis enim Indus sub elientela regis est, nec privato agros possidere licet. Ultra hoc tributum, quarta etiam pars fructuum regio aerario cedit. 34. Tertio ordine continentur armentarii et opiliones, adeoque omne genus pastorum, qui nec urbes nec pagos habitant, sed tabernaculis pro domibus utuntur. Hi venando simul terram a volucribus et feris tutam praestant, et hoc exercitio atque labore mansuetam et culturae patientem faciunt Indiam, multis alioqui variisque bestiis et a vibus, sementi infestis, refertam. XLI. 35. Quartum locum artifices obtinent, quorum pars armis, pars intrumentis rusticis, aliisque utensilibus fabricandis vacat. Hi non solum immunitatem habent, sed certam quoque frumenti mensuram c regiis granariis accipiunt. 36. Quintum populi genus est castrense bellisque accommodatum, multitudine secundum: in pacis tempore otio et ludo prolixe indulget. Quidquid autem est militum equorumque bellicorum ac elephantum, ex regia nutritur. 37. Sexto loco sunt ephori, qui magno studio omnia per Indiam rimantur et inspiciunt, explorataque regibus, aut, ubi res publica rege caret, principibus renuntiant. 38. Septimus ordo senatorius est, eorum scilicet, quibus in consilio publico consessus est. Hi numero quidem paucissimi, at nobilitate generis et prudentia maxime sunt conspicui. Ex his enim, qui consilio regibus adsint, et publica negotia administrent, et controversias dijudicent, quique imperia in bellis et magistratus passim obeant, deliguntur. 39. Has fere in partes Indorum respublica tributa est. Nec ex diversa tribu uxorem ducere, aut alienum vitae genus artificiumve exercere, utpote militem simul bellarc et agrum colere, aut opificem philosophari, fas est. XLII. 40. Habet India plurimos maximosque elephantes, qui tam fortitudine quam robore excellunt. Cuit hoc animal, non, ut quidam putant, modo peculiari et insolenti, sed ut equi ceteraque quadrupedia. Uterum gestant ut minimum per sedecim menses, ut plurimum per duoderiginti. Pariunt, ut equi, unicum plerumque, quod matres ad sex annos enutriunt. Major pars hominis maxime longaevi vitam assequitur: quorum senectus longissima, hi ad annos ducentos perveniunt. 41. Constituti sunt etiam apud Indos advenarum praefecti, qui, ne quid illi injuria patiantur, accurate provident. Si quisillorum aegrotat, medicos adhibent ceteramque curam impendunt, et mortuum sepulturae tradunt. Quidquid ab eo relictum est peculii, cognatis restituunt. (42) Judices illorum summa diligentia lites disceptant, et severe in noxios animadvertunt. Atque de India rebusque ejus priscis haes sufficiaut.
<urn:lofts:fhg.2.megasthenes:2.1> Asiae quae ad Austrum vergit, quae et ipsa in quattuor partes scinditur, maximam partem esse statuit Indorum regionem Eratosthenes et Megasthenes: qui quidem quum apud Sibyrtium Arachosiorum satrapam degeret, frequenter se ad Sandracottum Indorum regem commeasse scribit: minimam vero, quam Euphrates intersecat, ad nostrum mare conversam: reliquas duas inter Euphratem et Indum positas, si conjungantur, vix dignas esse quae Indorum regioni comparontur. Terminari autem Indiam, orientem et subsolanum versus, adusque meridiem, Oceano: a septemtrione vero, Caucaso monte, ad Tauri usque confinia: ab occidente et lapyge vento, ad Oceanum usque, Indo amne distingui. Magnamque ejus partem planam et eampestrem esse. Quae quidem planities (ut suspicantur) ab ipsis fluminibus terram sua alluvione accumulantibus fit, quemadmodum reliqua campestria loca non procul a mari sita planitiem suam fulminum alluvionibus debent. Adeo ut regionum ipsarum appellationes flumuibus jam olim inditae sint: quemadmodum Hermi campus dicitur qui amnis in Asia oriens ex monte matris Dindymenes, ad Smyrnam urbem Aeolicam mare influit; item Caystri campus Lydius, a Lydio flumine, et Caici alius in Mysia, et Maeandri in Caria Miletum Iouicam urbem usque .... Si igitur singuli amnes, neque ii quidem magni, id praestant ut in mare prolabentes, quum multum luti atque limi secum ex superioribus locis ubi fontes eorum oriuntur trahant, multum terrae sua alluvione regioni addant: certe non video cur non idem de Indorum regione credi posit, quandoquidem magna ex parte campestris est, et fluvii in ejus campos alluvionem faciunt. Hermum enim et Caystrum et Caicum ac Maeandrum reliquosque Asiae fluvios qui in mare interius feruntur, ne si omnes quidem conjunxeris, digni sint qui uni Indorum flumini aquarum copia conferantur: nedum Gangi maximo, cui neque Nili Aegyptii fluenta, neque Ister per Europam fluens comparari possunt. Sed ne ii quidem omnes si simul misccantur, Indum aequant,qui magnus statim ab ipsis fontibus erumpens, et quindecim ex majoribus Asiae fluminibus in se receptis, nomen suum perpetuo retinens in mare contendit. Atque hoc quidem in praesentia de Indorum regione dixisse sufficiat. Reliqua in historiam Indicam rejiciantur.
<urn:lofts:fhg.2.megasthenes:3.1> Indiam a septemtrione Tauri extrema terminant; ab Ariana usque in orientale mare montes, quos indigenae singulatim Paropamisi, Emodi, Imai et aliis nominibus appellant, Macedones vero Caucasum vocant; ab occidente Indus fluvius; australe et orientale latus, quae sunt reliquis longe majora, in Atlanticum pelagus procurrunt: unde regio rhombi similem figuram praebet: nam utrumvis majorum laterum contrarium sibi latus tribus millibus stadiorum exsuperat, quanta est communis orientalis et meridionalis partis extremitas quae in utrumque aequaliter excurrit. Occidentalis lateris a Caucasiis montibus ad australe maretredecim millia stadiorum perhibentur secundum Indum flumen usque ad ejus ostia. Quapropter oppositum orientale latus, assumptis extremitatis tribus millibus erit stadiorum sedecim millium. Atque haec est maxima et minima regionis latitudo. Longitudo vero est ab occidente in orientem, quae quanta sit de ea parte quae usque ad Palibothra pertendit, certius dici potest: schoenis enim dimensa est et viam regiam habet stadiorum decem milium. Ulteriora vero conjectura deprebenduntur per navigationes, quae ex mari fiunt adverso Gange Palibothra usque, et sunt stadiorum circiter sex millia. Universa igitur longitudo, ubi minima, est stadiorum sedecim millium, ut ex mansionum recensione fide dignissima recepisse se Eratosthenes dicit, Eodem modo etiam Megasthenes mensuras tradit; Patrocles vero mille stadia detrahit... Hic perspici potest quantum reliquorum sententiae discrepent; nam Ctesias dicit Indiam non esse minorem reliqua Asia, Onesicritus eam esse trientem orbis habitati, Nearchus quattuor mensium iter esse per ipsum campum, Megasthenes vero et Deimachus moderatius agunt. Nam supra viginti millia stadia eam partem ponunt quae ab australi mari patet in Caucasum.
<urn:lofts:fhg.2.megasthenes:4.1> Addit Hipparchus libro secundo, ipsum Eratosthenem fidem Patrocli derogare, quod is a Megasthene dissenserit in longitudine lateris Indiae septemtrionalis annotanda, quod, quam Megasthenes sedecim millibus stadiorum definit, Patrocles mille stadia ei summae detrahit.
<urn:lofts:fhg.2.megasthenes:5.1> Patroclem Hipparchus dicit fidem non mereri, contra quem duo sint testimonium ferentes Deimachus et Megasthenes, qui intervallum a mari meridionali vicies, aliquibus locis etiam tricies mille stadiorum affirment esse; et cum his consentire etiam veteres tabulas.
<urn:lofts:fhg.2.megasthenes:6.1> Megasthenes ab oriente in occidentem latitudinem Indiae esse vult, quam alii longitudinem faciunt, eamque Megasthenes auctor est, ubi brevissimum ejus spatium sit, sedecim millia stadiorum continere. A septemtrione autem versus meridiem, ea illi quidem est longitudo, et extenditur ad viginti tuo millia et trecenta stadia, ubi angustissima est.
<urn:lofts:fhg.2.megasthenes:7.2> Daimachus reprehendit Megasthenem, quod in austrinis Indiae partibus ursas occidere et umbras diversam in partem cadere dixisset.
<urn:lofts:fhg.2.megasthenes:9.1> Megasthenes Indiae foecunditatem ex eo maxime declarat, quod ea bis fructum ferat quoque anno, sicuti etiam Eratosthenes dicit, alteram hibernam sementem, alteram aestivam nominans, sicuti imbrem quoque. Nullum enim annum inveniri dicit utroque tempore sine pluvia, quapropter magnam esse ubertatem, quum semper terra sit foecunda. Fructus autem arboreos multos gigni, radices stirpium, praesertim magnarum arundinum, et natura et decoctione dulces esse, aqua sole tepefacta tam coelesti quam pluviali. Quodammodo igitur id videtur dicere, eam, quae apud alios fructuum et succorum maturitas dicitur, apud illos concoctionem esse, quae tantum ad suavitatem saporis conducat, quantum ea quae per ignem fit. Idcirca etiam ramos arborum flexiles esse dicit, e quibus rotae fiant; ob candemque causam in quibusdam lanam innasci.
<urn:lofts:fhg.2.megasthenes:10.1> Megasthenes auctor est tigres apud Prasios gigni magnitudine duplos fere ad leonem, adeo robustos, ut unus e mansuetis, a quattuor hominibus ductus, mulum posteriore pede apprebenderit atque ad se pertraxerit. Cercopithecos vero maximis canibus majores, et totos albos praeter faciem, quae nigra est, etsi apud nonnullos contra. Rium sit; caudae longitudinem duos cubitos superare; ceterum mansuetissimos esse, neque maligne insidiari aut furari. Lapides quoque effodi tureo colore, ficu et melle dulciores. Quibusdam in locis serpentes esse binorum cubitorum, membraneis alis, ut vespertiliones: eos per noctem volare; et lotii aut sudoris stillas dimittere, quae non caventium eas corpora computrescere cogant. Item scorpios volucres ingentes. Nasci quoque ebenum. Canes etiam esse validissimos, qui quod mordicus corripuerint, non ante dimittant quam aqua naribus infundatur: nonnullis prae vehementia in morsu oculos distorqueri, quibusdam etiam excidere: leonem et taurum a cane detineri: taurum rustro prehensum ab iis necari potius quam dimitti.
<urn:lofts:fhg.2.megasthenes:11.1> In Prasiana Indorum regione Megasthenes simias scribit maximis canibus non inferiores esse magnitudine; quinque cubitorum caudam habere; ex earum fronte comas propeere, easdemque barbam promittere; facie alba esse, corpore vero nigro; neque malitiam ceteris simiis ingenitam ostendere, sed mansuetos esse, hominumque amantissimos.
<urn:lofts:fhg.2.megasthenes:12.1> Megasthenes in India scorpios alatos et magnitudine sua isnignes nasci ait, et aculeis pungere similiter atque Europaeos; ibidem serpentes gigni volucres, non die sed noctu infestas, quae urinam quoque reddant; ea si in corpus alicujus distillet, statim ei afferre putredinem. Haec Megasthenes.
<urn:lofts:fhg.2.megasthenes:13.1> Tradit Megasthenes Caucasi habitatores palam cum mulieribus coire et cognatorum carnibus vesci; porro cercopithecos esse, qui per praecipitia incedentes saxa contra insequentes detrudant; animalia vero, quae apud nos mansueta sunt; apud illos magna ex parte fera esse; equos ibi unicornos reperiri cervinis capitibus; arundines triginta ulnarum esse longitudine erectas, obliquas autem ad quinquaginta, tantaque crassitudine, ut nonnullis diameter sit trium cubitorum, quibusdam etiam duplex.
<urn:lofts:fhg.2.megasthenes:15.1> Megasthenem audio decentem in mari Indio quendam pisciculum nasci, eumque, quoad vivit, in profundo natantom non apparere, mortuum vero ad summam aquam fluitare; qui eum contigerit, primum animi defectu laborare, deinde autem mori.
<urn:lofts:fhg.2.megasthenes:17.1> Megasthenes, qui Indica scripsit, in mari Indico arbores nasci scribit.
<urn:lofts:fhg.2.megasthenes:18.1> Ex his duobus maximis fluviis, Gange atque Indo, Megasthenes Gangem Indo longe majorem esse scribit, et alii omnes qui Gangis mentionem faciunt. (3) Nam et grandem jam inde ab ipsis fontibus oriri, atque in se recipere Cainam, Erannoboam, Cossoanum, omnes navigabiles. (4) Post hos Condochatem, Sambum, Magonem, Agoranim et Omalim. Feruntur etiam in eum Commenases grandis fluvius et Cacuthis atque Andomatis ex Mandiadinis Indica gente fluens: (5) ad haec, Amystis juxta urbem Catadupam, et Oxymatis apud Pazalas, quos vocant, et Errhenysis apud Mathas, Indiae gentem, in Gangem fluunt. (6) Horum omnium fluviorum Megasthenes nullum Maeandro minorem, qua navigabilis Maeander est, esse asseverat. (7) Ceterum patere Gangem, Qua maxime angustus est, ad centum stadia; multis vero in locis stagnare, ita ut ulterior terra conspici non possit, qua parte humilis est nullosque colles habet. (8) Indo autem idem accidit. Hydraotes quidem in Cambistholis, receptis in se et Hyphasi in Astrybis, et Sarange ex Ceceis, et Neudro ex Attacenis, in Acesinem fluit. (9) Hydaspes vero in Oxydracis Sinarum in se recipiens, in Arispis etiam in Acesinem fertur. (10) Acesines apud Mallos cum Indo committitur: etiam Tutapus magnus fluvius in Acesinem exit. Quibus amnibus acesines grandior factus suumque victor nomen retinens in Indum fertur. (11) Cophen in Peucelaeetide, ducens secum Malamantum, Soastum et Garrhoeam amnes, Indo se miscet. (12) Supra hos Parenus et Saparnus, non multum inter se distantes, in Indum fluunt. Soanus ex montanis Abissareensium absque alterius fluvii societate in eundem se ingerit. Horum quoque plerosque Megasthenes navigabiles esse affirmat.
<urn:lofts:fhg.2.megasthenes:18.2> Quisquis causam multitudinis Indiae fluminum explicare velit, illi per me hoc integrum sit. Ego vero etiam de his rebus scripsi quae fama sparsa sunt. Praeterea etiam oliorum multorum fluminum nomina Megasthenes commemorat, quae extra Gangem atque Indum feruntur in orientale et meridionale externum mare; ita ut quinquaginta octo in universum sint Indiae fluvii, omnes navigabiles, Sed nec ipse Megasthenes mihi videtur multum Indiae peragrasse: plus tamen certe quam qui cum Alexandro Philippi filio militarunt. Sandracotto enim se adfuisse scribit, maximo Indorum regi et vel Poro potentiori.
<urn:lofts:fhg.2.megasthenes:18.3> Quidam minimam Gangis latitudinem triginta stadiorum dicunt, quidam trium; Megasthenes eum, ubi mediocris est, vel ad centum stadia dilatari, minimam vero profunditatem esse viginti ulnarum.
<urn:lofts:fhg.2.megasthenes:19.1> Etiam hoc Megasthenes de flumine quodam Indico commemorat: Silam ei nomen esse, fluere ex fonte ejusdem cum flumine nominis per regionem Silorum, qui etiam candem, quam fons et fluvius, appellationem habeant (3) Ejus aquam ejusmodi esse, ut nibil omnino sustinere possit, neque qicquam ei innatare neque supernavigare, sed omnia in fundum demergi. Ita prae reliquis omnibus hanc aquam impatientem atque magis aeream esse.
<urn:lofts:fhg.2.megasthenes:19.2> In regione montana Silam fluvium esse Megasthenes tra- dit, cui nihil innatet; quamquam id non credat Democritus, qui bonam partem Asiae peragraverit; sed Aristoteles quoque non credit.
<urn:lofts:fhg.2.megasthenes:20.1> Quaenam nobis de rebus Indicis fides esse possit ex tali Cyri vel Semiramidis expeditione? Patrocinatur nostro sermoni quodammodo etiam Megasthenes fidem jubens derogare antiquis de India narrationibus. Neque enim ab Indis foras missum! Exercitum unquam, neque extrinsecus ingruisse et obtinuisse, excepta Herculis et Bacchi expeditione et hac ipsa Macedonica. Sane Sesostrim Aegyptium et Tearconem Aethiopem usque in Europam processisse, Nabucodonosorum autem, qui apud Chaldaeos inclaruit magis quam Hercules, vel usque ad columnas progressum esse, quousque etiam Tearconem; illum etiam exercitum ex Hispania in Thraciam et Pontum duxisse; Idanthyrsam Scytham, factis in Asiam excursionibus, attigisse etiam Aegyptum: ad Indiam vero eorum neminem pervenisse; nam Semiramin, priusquam egrederetur, obiisse. A Persis Hydracas ex India mercede accitos fuisse; illos autem copias suas in Indiam duxisse nunquam, prope tamen accessisse, quum Cyrus duceret in Massagetas. Herculis autem et Bacchi res gestas Megasthenes cum paucis quibusdam credit; reliquorum longe plurimi, inter eosque etiam Eratosthenes fabulosa et non credenda putant, sicuti etiam ea, quae apud Graecos circumferuntur.
<urn:lofts:fhg.2.megasthenes:21.1> Scribit Megasthenes, neque Indos cum ullis hominibus bellum unquam gessisse, neque ullos externos Indis bellum intulisse. (5) Sesostrim enim Aegyptium, magna Asiae parte subacta, postquam in Europam usque cum exercitu processerat, retrocessisse; (6) Indathyrsim autem Scytham e Scythia profectum multas Asiae gentes debellasse: Aegyptum etiam victorem adiisse; (7) ac Semiramidem quidem Assyriam tentasse exercitum in Indos ducere, sed mortem ejus consilia conatusque fregisse; solum vero Alexandrum in Indos expeditionem fecisse. (8) Atqui ante Alexandrum fama tenet Liberum contra Indos expeditionem suscepisse, eosque subegisse: de hercule infirmior fama est. (9) At vero expeditionis a Libero factae non leve documentum est Nyssa urbs et Merus mons, quodque hedera in hoc monte nascitur: quod praeterea Indi ipsi tympana ac cymbala pulsantes pugnas adeunt, itemque veste distincta maculis, Libero patri bacchantium more, utuntur. (10) Herculis autem non multa monimenta exstant. Quod enim Aornum petram, quam Alexander vi cepit, Hercules expugnare non potuerit, Macedonica quaedam jactantia mihi videtur: quemadmodum et Parapamisum montem Caucasum vocarunt Macedones, nihil ad Caucasum pertinentem. (11) Antrum quoque aliquod quum apud Parapamissdas esse acceperant, Promethei Titanis esse dixerunt, in quo ille ob ignem furto sublatum in crucem actus fuerit. (12) Apud Sibas quoque, Indicam gentem, quod eos pellibus amictos conspexerant, ab Herculis expeditione relictos esse Sibas disserebant; porro quum clavam gestent Sibae, et bubus clavae notam inurant hoc quoque ad memoriam clavae Herculis retulerunt.
<urn:lofts:fhg.2.megasthenes:22.1> Megasthenes quoque Nabucodonosori regiae meminit, Indicorum libro secundo, ubi ostendere conatur hunc regem fortitudine et rerum gestarum magnitudine Herculem longe superasse; subegisse enim magnam Libyae partem et Iberiam. Porro Diocles secundo Persicorum libro hujus regis mentionem facit, nec non Philostratus in Indicis suis et Phoeniciis historiis, quod hic rex tredecim annos Tyrum oppugnaverit, Ithobali Tyriorum regis temporibus.
<urn:lofts:fhg.2.megasthenes:23.1> Gentes Indicas centum duodeviginti in universum statuit Megasthenes. Ego vero multas quidem Indiae gentes esse, cum Megasthene senserim: unde autem certi aliquid cognoverit, conjectura assequi non possum, quum exiguam quandam Indiae partem peragrarit, neque omnes ejus gentes commercia inter se agitent. Olim quidem Indos nomades fuisse (dixit Megasthenes), quemadmodum et Scythas, qui arationem non exercent, sed in plaustris degentes incertis sedibus vagantur, neque urbes incolunt, neque templa deorum colunt. Ita neque Indis urbes fuisse neque tempia diis exstructa, sed ferarum quas occiderint exuviis se vestivisse: arborum corticibus vesci solitos fuisse; vocari autem eorum lingua eas arbores Tala et innasci iis, quemadmodum in verticibus palmarum, veluti glomos lanarum carptarum. Vesci etiam solitos fuisse feris quas venatu ceperint crudis, priusquam Liber ad Indos venisset. Quem, postquam venerat eosque devicerat, urbes Indorum condidisse, iisque leges sanxisse: vini etiam usum Indis dedisse, ut et Graecis, dato etiam semine rationem serendi eos docuisse: sive quod Triptolemus, quum a Cerere ad conserendam universam terram missus fuisset, ad eam regionem non pervenerit; sive quod ante Triptolemum hic Liber, quisquis sit, ad Indos profectus frugum mitium semina iis dederit. Primum etiam Liberum boves aratro junxisse, et plerosque Indorum ex erronibus aratores fecisse, martiisque armis armavisse: et cultum quum aliorum deorum tum sui ipsius docuisse, quem cymbalorum et tympanorum pulsu fieri jusserit. Saltationem etiam satyricam induxisse, quam Graeci Cordaca vocant. Ad haec comam deo nutrire, mitram gerere unguentisque uti ostendisse Bacchum: adeo ut ad Alexandri usque tempora cum cymbalis et tympanis praelia Indi inierint. Discedentem vero ex India Liberum, rebus ita constitutis, regem Indis praefecisse Spatembam, unum ex amicis, rerum Bacchicarum peritissimum. Quo mortuo ad Budyam ejus filium regnum transiisse. Et Spatembam quidem annos Lu Indis imperasse: Budyam non plus xx. Hujus filium Cradeuam in regnum successisse; (3) atque exinde plerumque successione regnum a patribus in filios per manus esse traditum. Si vero regem absque liberis decedere contingeret, optimos quosque ab Indis reges creatos esse. Herculem porro, quem ad Indos pervenisse fama est, terrigenam ipsos Indos vocasse, atque hunc a Surasenis Indica gente praecipue coli, qui quidem duas magnas urbes habent, Methoram et Clisoboram. Jobares fluvius navigabilis per eorum regionem fluit. Hic Hercules, ut auctor est Megasthenes, eodem cultu corporis quo Thebanus Hercules utebatur, quod Indi ipsi narrant; multosque admodum ei liberos mares in India fuisse dicit: multas enim urxores habuisse etiam hunc Herculem: filiam vero unicam, nomine Pandaeam: regionem quoque in qua nata est, et cujus imperio eam praefecit Hercules, Pandaeam a filiae nomine appellatam: eamque possedisse ab patre elephantos a, equites ad nn m., pedites circiter c xxx M. Sunt et Indi, qui hoc quoque de Hercule narrent. Quum universam terram ac mare peragrasset, et quidquid erat malarum bestiarum sustulisset, ornatum quendam muliebrem in mari reperisse. Quem etiam in hunc diem qui merces ex india ad nos afferunt, magno studio ementes exportant: sed et quotquot apud Graecos olim et nunc apud Romanos ditiores sunt, majore adhuc studio emunt marinam margaritam (mangara indice) ita Iudorum lingua dictam. Herculem eum, quum hic ornatus pulcher ei videretur, margaritas hujus generis ex universo mari in Indiam collegisse, quibus filia ejus ornaretur. Megasthenes concham hujus margaritae retibus capi scribit; versari autem in mari eodem loco agmen multarum concharum, veluti apum examen. Regem enim suum etiam aut reginam margaritas habere, ut apes: ac si forte contingat regem capi, reliquum etiam margaritarum examen facile ab eodem circumcingi: si vero rex piscatores evadat, ne reliquas quidem conchas capi posse. Earum carnes Indos, ubi eas ceperint, putreseere sinere; osse ad ornatum uti. Esse autem etiam apud Indos margaritas ter tanto auri solidi, quod ipsum etiam in India effoditur, pondere aestimatas. Ad haec in his regionibus quibus Herculis filia imperitavit, feminas ubi ad septimum aetatis annum pervenerint viro maturas nubere: viros XL summum annos vivere. Atque hac de re hujuscemodi sermonem apud Indos jactari. Quum Herculi jam seni haec filia nata esset, neque procul abesse vitae suae finem suspicaretur, nec inveniret virum tali spinsa dignum, ipsum cum filia septem annos nata coiisse, ut sobolem ex se et illa relinqueret reges Indiae. Herculem itaque illam nubilem fecisse. Atque exinde universam eam gentem cui Pandaea imperavit id ipsum beneficii ab Hercule accepisse. Mea vero sententia est: si Hercules par erat rei adeo absurdae perpetrandae, diuturnioris etiam se ipsum vitae facere potuisset, ut cum filia matura rem habere posset. Quodsi tamen haec de puellarum istius loci maturitate vera sunt, eodem mihi spectare videntur, quo etiam spectat illud de virorum aetate, quod qui quam longissime vivant quadragesimum annum non excedant. Quibus enim senectus tanto celerius adnenit atque simul cum senectute mors, iis omnino et vigor aetatis, proportione quadam ad finem vitae habita, citius accedat necesse est, ita ut viri triginta annos nati jam ad primam illam viridem senectam pervenisse dicendi sint: et qui xx, juvenes quidem sint, sed qui pubertatis aetatem excesserint: qui circiter xv, summis pubertatis viribus floreant; et feminis eadem ratione maturitas ad nuptias septimo anno contingat: quippe et fructus in ea regione citius quam in alia ulla maturescere, citiusque interire idem Megasthenes scribit. A Baccho quidem ad Sandracottum Indi reges numerabant cliii, annos vero VI M XLII. In his vero ter summam rerum in libertatem ** deinde adeo per aunos ccc, denique per annos CXX. Bacchum Indi Hercule antiquioruem esse dicunt XV aetatibus: nullumque alium belli inferendi causa fines suos ingressum, ne Cyrum quidem Cambysis filium, quamvis in adversus Scythas exercitum duxerit et alioqui plurima molitus sit inter reges Asiae. Alexandrum vero in eas regiones venisse, omnesque armis subegisse ad quas pervenerit: ac ceteros omnes subacturum fuisse, nisi exercitus ulterius progredi recusasset. Sed neque Indorum quemquam extra patriam profectum esse ad bellum, propter justitiam.
<urn:lofts:fhg.2.megasthenes:24.1> Megasthenes ait in Pandaea regione mulieres sexennos parere.
<urn:lofts:fhg.2.megasthenes:25.1> In Gangis et alius fluvii concursu Megasthenes ait sita esse Palibothra, octoginta stadiorum longitudine, latitudine stadiorum quindecim, figura quadrangula, lateribus oppositis eandem ubique servantibus distantiam, moenibus ligneis et perforatis circumdatam, ita ut per foramina sagittent. Ante murum etiam fossam esse tutelae gratis et recipiendorum purgamentorum ex urbe effluentium. Gentem, in cujus terra urbs est, Prasios vocari, inter omnes praestantissimam. Ejus regem praeter proprium nomen quod a natalibus habet, de nomine urbis Palibothrum appellari, sicuti sandrocottum, ad quem missus Megasthenes fuit. Quae trans Hypanim regio est, eam optimam esse in confesso habetur. Verum de his nihil accurate et certo traditur, sed propter ignorantiam et longinquitatem inflatius et portentosius omnia narrantur: ut quae de formicis perhibentur aurum effodientibus et de bestiis aliis et de hominibus, qui peculiares quasdam formas et singulares vires habeant: nam Seres tam longinquae dicuntur vitae, ut ducentesimum annum excedant. Ferunt etiam quendam optimatium ordinem rempublicam gubernare e quinque millibus consiliariorum constantem, quorum quisque elephan. Tum reipublicae praebeat.
<urn:lofts:fhg.2.megasthenes:26.1> Feruntur etiam haec: Non condere Indos monumenta mortuis; virtutes enim virorum ad perpetuandam post mortem memoriam sufficere existimant, et carmina atque odas, quae in eorum honorem canuntur. (2) Urbium vero Indicarum numerum prae multitudine compertum non esse: eas vero quae juxta flumina aut mare sitae sint, ex lignea materia constructas esse; (3) neque enim, si ex latere confectae essent, longo tempore duraturas, tum propter imbres, tum quod amnes superatis ripis plana loca aqua repleant. (4) Quae vero in superioribus et sublimioribus praecipueque altis locis positae sint, ex lateribus et caemento factas esse. (5) Maximam autem apud Indos urbem esse Palimbothra in Prasiorum finibus, ad Erannoboae et Gangis fluminum confluentem. Ac Ganges quidem maximus ominum fluminum; Erannoboas autem tertius fortasse fuerit Indiae fluminum, et major hic quoque aliarum terrarum fluviis, sed Gangicedit, quum in eum aquam suam immittat. (6) Ait porro Megasthenes longitudinem urbis esse ab utroque latere, qua longissime habitatur, stadiorum LXXX, latitudinem XV; (7) fossamque urbi circumductam, latitudine sex jugerum, altitudine cubitorum XXX; murum turres habere DLXX, portas LXIV. (8) Hoc etiam esse memorabile in India, omnes Indos libroos esse, nque ullum omnino Indum servum esse. Qua quidem in re Indis cum Lacedaemoniis conventi. (9) Lacedaemoniis tamen Helotes servi sunt, serviliaque munia obeunt: Indis vero neque alius servus est, nedum Indorum quisquam.
<urn:lofts:fhg.2.megasthenes:27.1> Indi in victu frugales sunt, praesertim in castris, et quis supervacaneis non delectentur, ornatu eleganti utantur. Furta apud eos perrara. Itaque eos qui in castris Sandracotti fuerint, quamquam ibi quadringentorum millium collocata multitudo esset, nullam tamen diem vidisse, qua ultra ducentarum drachmarum pretium furto essent ablata; idque apud Indos fieri qui non scriptis utantur legibus. (2) Neque enim literas eos nosse, sed memoriter omnia administrare. Et nihilominus res iis prospere succedere propter simplicitatem et vitae frugalitatem; nam vinum eos nonnisi in sacrificiis bibere, bibere vero ex oryza confectum loco hordei. Cibum quoque magna ex parte oryzam esse sorbilem. (3) In legibus et contractibus simplicitatem eo argui, quod non multum habeant litium: nam neque pignoris neque depositi lites habere, nec testibus uti nec sigillis, sed fidem habere ei apud quem aliquid deponant; domi res utplurimum non custodiri. Atque haec quidem temperantiam et modestiam arguentia bene se habent; cetera autem non facile quis probaverit: ut quod soli semper degunt, et quod non una omnibus coenandi prandendique hora est, sed ut cuique libet: nam ad civilem socialemque vitam contraria sunt accommodatiora. 4. De corporis exercitationibus praecipue frictionem exercent, tum aliis modis tum strigilibus ebenis copora laevigantes. In sepulturis et tumulis faciendis perparci sunt, in reliquo corporis cultu contra nimii. Nam et aurum gestant, et lapillis distincto ornatu utuntur, et sindones floridas induunt, et umbracula secum portant: etenim pulchritudinem colentes omnia faciunt quae faciem decorare possint. Similiter veritatem atque virtutem in pretio habent. Itaque senum aetati praerogativam nullam tribuunt, nisi prudentia ii excellent. Multas nuptas habent, quas a parentibus accipiunt bovum pari emptas, alias obdientiae gralia, alias prolis et voluptatis: et nisi castas esse cogant, scortari licet. Nemo ex Indis coronatus sacrificat, nec adolet nec libat; nque jugulant victimam, sed praecluso spiritu necant, nequid mancum deo offeratur, sed integrum. 5. Qui falsus testis deprehenditur, extremis partibus corporis mutilatur. Qui membro aliquo quempiam orbaverit, non modo talionis poenam subit, sed etiam manu orbatur. Quodsi quis artificiis manum oculumve ademerit, morte luit poenas. Idem Megasthenes dicit neminem Indorum servis uti, [quod Onesicritus proprium esse dicit eorum, qui sub Musicano sint]. 6. Regi corpus mulieres curant, eae quoque de parentibus emptae. Qui regem custodiunt et reliquus exercitus manent extra portas. Si qua mulier regem ebrium occiderit, id praemii habet, ut cum illius successore jungatur: succedunt autem filii. Regi interdiu dormire non ficet: nocte cogitur cubilia per horas mutare, idque propter insidias. 7. Praeter exitum regis ad bellum, unus est quum ad jus dicendum exit; tum totum diem in audiendo transigit, etiamvis hora adsit qua corpus curet (id quod strigilum perfrictione fit); simpl enim et audit et a quattour frictoribus perfricatur. Alius exitus est ad sacrificia; tertius ad venationem, in quo, Bacchico more, maxima mulierum caterva circumfunditur, mulierum vero turba exterius cingitur satellibus; porro funibus via ab utroque latere circumscripta est: quodsi quis intus ad mulieres usque progreditur, interficitur. Praecedunt regem tympana et tintimaabula. Quum in locis septis venatur, e solio sagittat, assistentibus ei duabus tribusve mulieribus armatis; quum in locis apertis venatur, sagittat ab elephante; mulieres vero partim curribus partim equis vel elephantis vehuntur, sicuti etiam militiae intersunt omne armorum genus tractare edoctae. Haec certe cum nostris comparata valde sunt insolentia: magis vero etiam sequentia. Etenim Caucasi habitatores inquit in aperto cum mulieribus coire et cognatorum carnibus vesci, atque cercopithecos esse saxa devolventes.
<urn:lofts:fhg.2.megasthenes:28.1> Megasthenes secundo libro rerum Indicarum scribit, apud Indos in coena unicuique apponi mensam similem repositoriis vasorum; ei Imponi catinum aureum, in quem injiciatur primum oryza cocta, velut apud nos alica coquitur, tum vero multa obsonia Indicis scitamentis parata.
<urn:lofts:fhg.2.megasthenes:29.1> Sane quicunque de India scripserunt, pleraque mentiti sunt: prae reliquis Deimachus, proxime Megasthenes; One Sicritur denique et Nearchus aliique tales jam vel balbutiunt. Quod nobis plenius perspicere contigit, quum de rebus Alexandri faceremus commentarium. Praecipue autem fides Deimacho est et Megastheni deroganda. Hi enim sunt qui Aurincubos (in auribus, Longipedes, Digitis-retro-aversis-praeditos referunt: renovarunt etiam Homericam Pygmaeorum contra grues pugnam, trium spithamarum iis staturam assignantes: iidem narrant formicas aurum effodientes, Panas capita cunei forma habentes, serpeutes etiam qui boves et cervos cum cornibus deglutiant; atque de his alter alterum redarguit, quod commemorat etiam Eratosthenes. Missi enim fuerunt legati Pallmbothra, Megasthenes ad Sandrocottum, Deimachus ad filium ejus allitrochaden, talesque suarum peregrinationum commentarios nescio qua de causa reliquerunt. Patrocles vero minime eorum similis est, neque reliqui leves sunt testes, quibus utitur Eratosthenes.
<urn:lofts:fhg.2.megasthenes:30.1> Prolapsus deinde in fabulas Megasthenes ait homines quosdam esse quinque, alios trium spithamarum, quorum nonnulli naso careant et duo tantum spiramenta supra os habeant: cum trispithamis grues puguare (quod et Homerus significaverit), nec non perdices, quibus anserum sit magnitudo. Homines vero illos avium istarum ova legere et abolere; in his enim regionibus grues nidificare; quare alibi nuspiam neque ova gruum neque pullos reperiri; saepe etiam gruem istis regionibus evolasse, quae aeneam cuspidem haberet infixam, accepto illic in proeliis ictu. Similia sunt quae de Enotocoetis (qui auribus suis incumbunt), de feris hominibus, aliisque monstris dicuntur. Feros quidem homines ad Sandrocottum non esse adductos, quoniam extra regionem suam non sustineant vitam; eos calces antrorsum, plantas et digitos pedum retro aversos habere. Adductos vero fuisse quosdam Ore-carentes, mites homines, qui circa Gangis ortum habitent, et vaporibus assarum carnium, et fructuum et florum odoribus enutriantur, et pro ore spiracula quaedam habeant: hos rebus foetidis oppido gravari, ideoque vitam aegre tolerare, prae sertim in castris. Praeter hos de aliis permultis philosophos exposuisse, narrantes Ocypodes esse, qui cursu equos praevertant, et Enotocoetas, qui aures ad talos usque dependentes habeant, quibus indormiant, adeo fortes ut arbores evellant et nervum rumpant; alios esse Unoculos, caninis auribus et crinibus erectis, pectore hispido, habentes oculum in media fronte; eos qui naso carent voraces esse et cruda edere et parvo tempore vicentes ante senectutem exstingui; iisdem superius oris labium supra alterum longe prominere. De Hyperboreis, qui mille annos vivunt, illos eadem dicere quae dicant Simonides et Pindarus et alii fabularum scriptores. [Fabula etiam est, quod Timogenes dicit, aeneis guttis pluere, quas in acervos colligant. Propinquius veritati est, quod refert Megasthenes flumina auri ramenta deferre, ex quibus regi tributum advehatur: id enim etiam in Iberia contingit.]
<urn:lofts:fhg.2.megasthenes:34.1> Indica illa radix, quam ait Megasthenes eos, qui nihil edant bibantque, quum os non babeant, suffire atque ita odore vitam sustentare suam, unde nata illic sumatur quum nulla lunam rigeat pluvia?
<urn:lofts:fhg.2.megasthenes:35.1> Distinguuntur Indi omnes in septem potissimum genera hominum: quorum alii sophistae sive sapientes appellantur, numero quidem reliquis inferiores; sed honore et gloria praestantissimi. (2) Neque enim ad ulla opera quae corpore praestantur adigi possunt: neque quicquam conferunt ad publicum usum ex iis quae labore parant; neque, ut summatim dicam, ullius plane operis necessitas sophistis imposita est, nisi ut diis pro communi salute sacrificia faciant. (3) Et si quis privatim sacrificat, aliquis ex his sophistis interpres sacrificiorum ei adjungitur; tanquam aliter accepta diis sacrificia futura non sint. (4) Sunt vero etiam hi soli inter Indos divinandi periti: neque cuiquam divinatio permittitur nisi sapienti viro. (5) Vaticinantur autem de temporibus anni, aut si quae publica calamitas immineat. De rebus privatis non vaticinantur, sive quod divinandi rationem ad res minores pertinere haec laborare. (6) Quieunque autem ter divinando a vero aberrarit, huic nihil aliud poenae loco infligitur, quam quod ei deinceps silentium agere necesse est: neque est qui coga(??) virum hunc vocem mittere, cui silentium imperatum fuerit. (7) Hi sophistae nudi degunt. Hieme sub dio apricantur: aestate, quum sol fervet, in pratis et palustribus locis sub ingentibus arboribus. Quarum umbram Nearchus scribit ad quinque jugera in circuitu extendi, facileque dena hominum millia sub unius arboris umbra delitescere; tantae magnitudinis esse eas arbores. (8) Fructibus vero maturis vescuntur corticibusque arborum, quae et dulces sunt et multi nutrimenti, perinde atque palmarum fructus. 9. Secundum genus hominum post sophistas sunt agricolae, qui quidem numero reliquas Indorum tribus longe superant. Hi neque arma habent, quibus in bello utantur, neque beilicas res curant: sed agros colunt, et regibus liberisque rubibus tributa pendunt; (10) et si intestina inter Indos bella incidant, nec licet militihus manus injicere agricolis, neque ipsum agrum vastare. Sed alii inter se bellum gerunt seseque mutuo interficiunt prout res dat; alii juxta, illos tranquille aut arant, aut fruges colligunt, aut poma ab arboribus decutiunt, aut messi vacant. 11. Tertium genus Indorum sunt pastores sive opiliones sive bubulci, et hi neque urbes neque pagos inhabitant, sed vagabundi in montibus degunt, tributum vero et hi ex armentis et pecore pendunt, avesque et agrestes feras venantur. XII. Quartum genus est opificum et negotiatorum. Et hi munera publica praestant, atque ex operibus suis tributa persolnunt, iis exceptis qui arma bellica fabricantur. Lienim etiam ex publico mercedem accipiunt: in hoc genere sunt fabri navales et nautae quotquot flumina navigant. 2.Quintum genus est militantium: multitudine quidem secundum post agricilas, sed maxime liberum atque alacre. Hi solum hellicas res exercent. (3) Arma alii ipsis conficiunt, et equod alii suppeditant, serviuntque his apud castra alii, qui et equos cruant atque arma extergent, et elephantos ducunt, et currus instruunt ac gubernant. (4) Ipsi vero, quum bellandum est, bellant: constituta autem pace jucundam atque alacrem vitam degunt, tantumque stipendii eis ex publico datur, ut ex eo etiam alios commode alere possint. 5. Sextum genus est episcoporum sive inquisitorum, ut vocantur. Hi quid in agris agatur inquirunt, eaque regibus, si per reges gubrnantur, aut magistratibus, si liberae civitates sunt, enuntiant. His fas non est falsa pro veris denuntiare: neque Indorum quisquam mendacii unquam accusatus est. 6. Septimum genus est eorum qui de rebus ad communa pertinetibus consultant: idque vel cum rege, vel per urbes quae liberae imperium tenent cum magistratibus. (7) Atque lii quidem numero pauci sunt: sed sapientia ac justitia reliquis prvstant. Ex hoc genere magistratus et regionum praesides et praefecti et quaestores ac copiarum et classium duces, ac dispensatores et rerum rusticarum exactores deliguntur. 8. Conjugia inter hos ordines promiscua fieri nefas est. Neque enim licet exempli causa agricolae ex opificum ording uxorem ducere; nec contra. Neque uni duas artes exercere fas est, neque ex uno genere in aliud transire: veluti agricolam ex pastore, aut pastorem ex opifice fieri. (9) Hoc tantum permittitur, sophistam ex quocunque genere fieri. Neque enim mollis est sophistarum vita, sed omnium laboriosissima.
<urn:lofts:fhg.2.megasthenes:36.1> Dicit Megasthenes totam Indorum multitudinem in se ptem genera dividi; eorum primos honore sed numero infimos esse philosophos. Utuntur eorum unoquoque privatim qui mactant et sacrificant; publice vero reges in eo conventu qui maximus apud eos fit, quum novo anno incipiente philosophi omnes ad regis fores conveniunt et quidquid quisque utile composuit vel observavit de futuro anni proventu fructuum animaliumque vel de civitatis administratione, in medium profert. Ubi quis falsus fuisse ter deprehenditur, ei per totam vitam lege silentium indicitur; qui vera praedixerit, immunis et omni tributo exemptus habetur. 2. Secundum genus agricolarum est, qui plurimi sunt et probissimi. Hi ob immunitatem a milifia et securam opus faciendi licentiam, neque urbem adeunt, neque publicum negotium neque ullum aliud munus attingunt. Quamobrem eodem tempore et eodem loco alii pugnant, et cum hoste pedem conferunt, alii arant vel fodiunt sine ullo periculo, quum illos propugnatores habeant. Et quum regio tota sit regis, ipsi eam conductam excolunt, pacti mercedis loco quartam fructuum partem. 3. Tertium genus est pastorum et venatorum, quibus solis et venari et pascere pecora et vendere, et jumenta locare licet. Pro eo autem, quod terram bestiis liberant et avibus semina legentibus, demensum frumenti a regi accipiunt, vagi et errabundi vitam in tabernaculis agentes.
<urn:lofts:fhg.2.megasthenes:36.2> ...Ac de bestiis quidem hactenus; nunc ad Megasthenem regressi reliqua explicemus. 4. Post pastores et venatores quartum genus ponit eorum, qui artes exercent, item institires et quicunque corpore victum quaerunt. Horum alii tributa pendunt, ac statuta munia obeunt: ali vero, uti ii, qui arma et naves fabricantur, alimenta et stipendia a rege habent, cui et soli operis suis serviunt. Arma railitibus praebet exercitui praefectus, et classis praefectus naves navigantibus, et mercatoribus pretio locat. 5. Quintum genus est bellatorum, qui reliquum tempus otiosi agunt, et regio sumptu victum accipiunt, ut, quum opus sit, cito exeant, nihil de suo afferentes praeter corpora. 6. Sexti sunt inspectores, quorum partes sunt, ut quae aguntur inspiciant et regi omnia clam renuntient. Hi in urbe urbanas meretrices sibi adjutrices adhibent, in castris vero castrenses: eliguntur autem viri opimi ac fidelissimi. 7. Septimi sunt consiliarii et assessores regis, a quibus et magistratus et judicia et rerum omnium administratio geritur. Non licet ex alio genere in aliud matrimonio contrahendo transire, aut ab unius generis institutis ad alius descendere; neque simul pluribus se dare tractandis, nisi philosophus quis sit; huic enim ob virtutem conceditur.
<urn:lofts:fhg.2.megasthenes:36.a.1> De magistratibus alii annonae, alil urbi, alii militibus praesunt. Horum primi curant flumina, alii agrum metiuntur, ut in Aegypto, et clausis squae ductibus praesunt, ut ex aequo omnibus aquarum usus suppeditet. Lidem venatorum curam gerunt, et praemil et supplicii pro meritis potestatem habent, et tributa legunt et artes inspiciunt quae circa terram exercentur, ut eorum qui ligna vel domos vel aes vel metalla operantur. Conficiunt etiam vias et per dena stadia lapidem locant deverticula et distantias indicantem. Urbani aediles in sex quinterniones sunt divisi. Nam alii opificia inspiciunt, alii hospitum procurationem gerunt, hospitia iis distribuunt, et vitam eorum observant, et asseclas iis dant, et deducunt vel curam habent et mortuos sepeliunt. Tertii sunt qui ortus et obitum civium serutantur, quando et quomodo evenerint; idque tributorum gratia, et ne boni malive nativitas et mors lateaut. Quarti circa cauponas et commercia versantur. Hi mensurarum frugumque curam habent, ut consignata vendantur, neque sinant eundem plura commutare, nisi duplex vectigal persolvat. Quinti operibus locandis praesunt, ea obsignata bcantes, seorsum nova a veteribus: quae qui miscuerit, multam persolvit. Sexti et ultimi venditarum rerum decimas exigunt: et qui vectigali rempublicam defraudarit, capite plectitur. Ac privatim quidem singuli haec curant, publice vero et privata et civilia et publicam supellectilem et pretia et forum et portus et sacra. Post urbis praefrctos est tertium collegium, quod circa rem militarem versatur, ad eundem modum in quinterniones sex divisum, quorum unum adjungunt classis praefecto; secundum ei, qui bobus praeest, quibus instrumenta et cibaria et alia militiae necessaria portantur. Lidem ministros praebent, qui tympanis et tintinnabulis utuntur, item equisones et machinarum fabros, et horum famulos. Porro pabulatores pabulatum ad tintinnabulum mittunt, praemio et supplicio celeritatem et securitatem eos condocefacientes. Tertii peditum curam habent; quarti equorum, quinti curruum sunt: est etiam regium armamentarium, in quo arma adsvervantur. Nam miles armaturam in armamentarium reddit, equum in equile, elephantum in suum item stabulm. His utuntur infrenibus. Currus a bobus in itinere trahuntur; equi capistro ducuntur, ne femora curribus junctorum intertrigine laedantur, neve eorum alacritatem currus hebetent. Currus praeter aurigam vectores duos habet, elephas aurigam et tres sagittarios.
<urn:lofts:fhg.2.megasthenes:37.1> Equum et elephantum privato homini alere non licet: utrumque enim regis possessio censetur, suntqueharum rerum curatores. Elephantum autem sic venantur. Locum aliquem ab omni purgatum materia, quattuor aut quinque stadiorum, profunda fossa circumdant. Tum ingressum ponte angustissimo jungunt. Demde tres quatturove elephantes feminas de mansuetis immittunt: ipsi in tuguriis occulti insidiantur. Per diem silvestres non accedunt, nocte autem singulatim introeunt: quibus ingressis venatores clam aditum occludunt. Postea nonnullos e cicuribus certatoribus fortissimos introducentes cum iis pugnant, simul etiam fame defatigant. Quum vero jam defessi fuerint, aurigarum audacissimi, clam descendentes et sui quisque elephantis uterum subeuntes, compedes illis injiciunt. Quo facto cicures instigant ut vinctos verberent, quousque in terram cadant. Postquam ceciderunt, bubulis loris eorum colla ad domitorum adstringunt: et ne adscensorew excutere possint, colla circumcidentes, in caesris vincula imponunt, ut prae dolore vinculis cedant et quietem agant. De captis seliguntur quicunque vel senio vel juventa inutiles sunt: reliqui in stabula ducuntur, et pedibus invicem vinctis ac collo ad columnam valide infixam fame domantur: deinde herba vel arundine viridi reficiuntur, post cicurantur alii oratione, alii cantu aliquo vel tympani sonitu deliniti. Rari sunt qui non facile mansuescant: sunt enim a natura mites et mansueti, et ad animantia ratione praedita proxime accedunt. Quidam aurigas suas, qui in certamine ceciderunt e praelio efferunt; alii eos qui per anteriores pedes uterum subierunt, propugnando servarunt. Quodsi quem e curatoribus vel magistris per iram interfecrint, adeo illum desiderant, ut prae moerore a cibo abstineant, interdum etiam media sibi mortem consciscant. Elephanti coeunt et pariunt, ut equi, plurimum vere. Mari coitus tempestivus est, ubi oestro correptus saevire occipit; tunc etiam pingue quiddam emittit per spiramentum, quod ei secundum tempora est: feminae, quum hic idem meatus apertus fuerit. Edunt partum, quum tardissime, mernse a conceptu decimo octavo, quum celerrime, sub sextum et decimum. Sex annos a matre nutriuntur. Vivunt plerique quantum longae vissimi homines, quidam etiam ad ducentesimum perveniunt annum. Alioqui morbis obnoxii sunt et quidem curatu difficilibus. Vitiis oculorum remedio est, vaccae lacte si perluantur; plurimos morbos vinum nigrum epotum curat. Vulneribus butyrum potum auxiliatur (ferrum enim ejicit); ulcera suillis carnibus foventur.
<urn:lofts:fhg.2.megasthenes:38.1> Venantur Indi reliquas feras quo Graeci modo: at elephantorum apud eos venatio nihil prorsus alii venandi modo similis est, siquidem et hae ferae nullis similes sunt. (2) Deligunt venatores locum planum et apricum, magni exercitus capacem, in cujus circuitu fossam ducunt. Fossae latitudo ad quinque orgyias habet, altitudo circiter quattuor. (3) Ter(??)am, quam fodiendo eruunt, utrimque ad labra fossae congerunt, eaque pro muro utuntur. (4) Ipsi autem in exterioris labri aggere tentoria sibi fossilia faciunt, et foramina in iis, per quae lucem admittant, relinquunt: ipsique ex iis feras appropinquantes atque in septum ingredientes prospectant. (5) Tunc tres aut quattuor elephantos feminei sexus ex mansuetissimis septo includentes, unum per fossam aditum relinquunt, fossa ponte juncta, quem multa terra et multo cespite sternunt, ne conspici a feris pons, et dolus sentiri possit. (6) Venatores autem remoti sese in cavernis pone fossam continent. Nam feri elephanti loca habitata interdiu non adeunt: noctu vero passim errantes gregatim pascuntur, eumque ducem sequuntur qui et maximus est et generosissimus: non aliter ac tauros vaccae sequi cernuntur. (7) Postquam septis propiores facti feminarum vocem audierunt, easque per odoratum cognovere, cursu feruntur ad septa, et fossae labra circumeuntes quum ad pontem pervenerint, per eum in septa ruunt. (8) Venatores ubi ingressos feros elephantos sentiunt. Alii continuo pontem subtrahunt, alii proximos pagos petentes elephantos septo inclusos esse nuntiant. (9) Quo cognito populares confestim elephantos animosissimos ac mansuetissimos conscendunt, atque ad septum accedunt. Nec tamen primo statim adventu cum agrestibus elephantis pugnam aggrediuntur, sed illos aliquamdiu fame macerari ac siti domari sinunt: (10) quumque jam languidiores factos vident, rursus immisso ponte septa ingrediuntur. Et primo quidem acre certamen fit inter domitos elephantos et feros captos: tandem superantur, ut par est, feri, languore et fame pressi. (11) Tum sessores ex elephantis in terram demissi languidis iam feris elephantis summos pedes collignat; dehinc domitis elephantis imperant, ut feros multis plagis castigent, donec verberibus defatigati in terram procidant. Tunc adstantes cervicibus eorum laqueos aptant, et ipsi prostratos inscendunt. (12) Ne vero sessores excutiant, neve aliud damni inferant, colla acuto gladiolo in circuitum praescindunt, vulnusque laqueo circumligant, ut prae ulcere et collum et caput immotum teneant. Si enim pervicaciter reluctentur, ab fune ulcus teritur. Atque ita tandem quiete se habent, et victos sese agnoscentes ex vinculo ab domitis ducuntur. XIV. Qui vero eorum immaturae aetatis aut propter malam corporis constitutionem digni non sunt, qui possideantur, eos abire in loca ipsis consueta permittunt. (2) Ceteros captos in pagos ducunt, ac primum eos gramine et viridibus culmis pascunt. (3) Illi vero prae moerore prorsus vesci nolunt. Indi autem circumstantes tympanorum ac cymba lorum pulsu cantuque eos exhilatant ac demulcent. (4) Intelligens enim, si quae alia fera, est elephas. Et quidem nonnulli rectores suos in bello caesos sublatos ad sepulturam detulerunt: alii jacentes propugnarunt: alii pro ses. Soribus lapsis neci sese objecerunt; quidam quum per iram rectorem suum occidissent, poenitentia et moerore se confecerunt. (5) Vidi ego aliquando elephantum cymbalum pulsantem aliis saltantibus, duobus cymbalis ad anteriora crura appensis, alioque ad proboscidem alligato. (6) Ipse alternatim proboscide cymbalum in numerum ad utrumque crus pulsabat: reliqui in gyrum choreas ducebant, sublatis flexisque prioribus cruribus vicissim in numerum etiam procedebant, prout is, qui cymbalum pulsabat, sono praeibat. (7) Elephas venerem appetit verno tempore, quemadmodum bos aut equa, quum feminis spiracula quaedam circa tempora adaperta exspirant; tertque in utero foetum minimum xiv menses, summum xviii. Parit autem elephas unicum, sicut equa: atque hunc lacte suo in octavum usque annum nutrit. (8) Vivunt elephanti, qui plurimum, annos cc; multi vero ante hoc tempus morbo intereunt. Senectute vero ad hanc aetatem pertingunt. (9) Oculorum aegritudini remedium iis est lac bubulum infusum: reliquis morbis vinum nigrum epotum prodest, ulceribus autem carnes suillae tostae atque intritae vulneribus. Haec apud Indos morbis eorum remedia sunt.
<urn:lofts:fhg.2.megasthenes:39.1> Megasthenes de his formicis loquens ait, apud Derdas, quae magna gens est Indorum montanorum et orientalium planitiem quandam montanam esse ter mille stadiorum, ambitu, et sub ea surifodinas, quas effodiant formicae vulpibus magnitudine non minores, mira celeritate, victum e venatione comparantes. Fodere autem terram per hiemem et ad ostium accumulare, quemadmodum solent talpae. Hujus auri ramenta, id enim sunt, parva decoctione egent. Vicini jumentis ea clam rapiunt; aperte enim non possunt, prohibentibus formicis, quae et pugnant et fugientes insetantur, quos quum deprehenderint, una cum jumentis interimunt. Ut ergo illas iateant, ferinas carnes per loca plurima disponunt, itaque ad praedam dissipatis formicis, auri ramenta ipsi asportant, et fusionis ignari cuicunque mercatori rudia divendunt.
<urn:lofts:fhg.2.megasthenes:39.2> Megasthenes certa veraque esse quae de formicis seribuntur dicit: eas nimirum esse quae aurum e terra effodiant, non quidem ipsius auri causa, sed ut sibi antra, in quibus delitescant, parent: quemadmodum nostrae formicae exiguae nonnihil eruant. Illas vero, quippe quae vulpibus sint majores, pro ratione earum magnitudinis quoque terram fodere, quae sit aurifera, atque aurum Indis suppeditet. Ceterum Megasthenes auditum narrat.
<urn:lofts:fhg.2.megasthenes:40.1> De philosophis Megasthenes narrat, eos qui sunt montani, Bacchum celebrare, signa quaedam ostendentes: quod solum apud eos agrestis vitis nascatur, et hedera et laurus et myrtus et buxus et alia semper virentia, quorum nullum sit trans euphratem praeter pauca quaedam in hortis amoenis, quae multo cultu conserventur. Bacchicum est etiam sindonas et mitras gestare et unguentis uti et floribus tingi et tympana et tintinnabula exuentem regem praecedere. Campestres vero Herculem colere. Quae profecto fabulosa sunt a multis refutata, praesertim de vino ac vitibus: nam regio trans Euphratem et Armeniam vineas habet. Mesopotamia quidem tota et Media ac ceterae regiones usque in Persiam et Carmaniam magna ex parte vitibus et vino abundant. De philosophis quoque divisionem aliam instituit, duo genera eorum faciens, quorum unum Brachmanes, alterum Sarmanes dictur. Praestare autem Brachmanes alteris, quod eorum decreta magis sint consentanea. Hi quum primum concepti sunt, viros doctos curatores habent, qui et matri et concepto accedentes, in speciem quidem incantando proli et matri felicitatem conciliant, sed re vera quaedam continentiae praecepta dant: matres, quae libenter eos audiant, eo feliciores prole fore existimant. Postquam vero nati sunt, alios et alios curatores sortiuntur: nam quo magis aetas adolescit, tanto elegantiores magistros succedunt. Philosophos istos ante urbem in luco degere intra mediocrem ambitum, quo cingantur: frugaliter vivere, supra toris ac pellibus jacere, animalibus ac venere abstinere, seriis sermonibus intentos et cum volentibus audire eos communicantes. Auditori autem non licere neque loqui nec screare aut exspuere; alioqui diem illam coetu excludi ut incontinentem. Quum triginta et septem annos sic vixerint, in sua secedere, et laxius licentiusque vivere, sindonem induere, aurum in manibus et auribus moderate gestare, et carnibus vesci animalium, quae hominum opera non adjuvant; ab acribus et condimentis abstinere; quam plurimas ducere uxores multiplicandae prolis causa: nam e pluribus plura etiam nasci bona: servis si careant, eorum vices ministerio liberorum suorum eos compensare, quum proximum adsit. Brachmanes cum uxoribus non philosophari, ne, si improbae sint, aliquid quod efferri nefas sit, in profanos efferant: si probae, ne viros relinquant. Nam qui voluptatem ac dolorem, vitam et mortem aeque contemnat, subsidium esse alteri nolle; hujusmodi autem esse probum et probam. Plurimas eroum disputationes de morte esse: nam hanc vitam habendam esse quasi recens conceptorum hominum statum: mortem vero partum in veram illam ac felicem vitam iis qui recte philosophati sint. Propteres eos muita se exercitatione ad mortem praeparare: nihil eorum, quae hominibus accidere dicuntur, bonum esse vel malum: neque enim futurum, ut iisdem e rebus alii molestiam, alii gaudium caperent, somni similes opiniones concipientes: ut iidem interdum angerentur, interdum immutati gauderent. Eorum vero, quae ad naturae cognitionem pertinent, quaedam dicit stultitiam ab iis censerit, ut qui factis quam verbis malint se bonos demonstrare, et pleraque fabulis confirment; de multis vero cum Graecis sentire, ut quod mundus sit ortus et interiturus et sphaericus; et quod conditor et administrator ejus deus universum eum pervadat: universarum rerum primordia diversa esse, mundi autem aquam, et praeter quattruor elementa quintam quandam naturam esse e qua coelum astraque constent; terram in medio sitam universi; de semine, de anima aliisque compluribus similia eos dicere: texere etiam fabulas quasdam, quemadmodum Plato, de immortatalitate animae, et de judiciis quae apud inferos fiant, et alia hujusmodi non pauca. Ac de Brachmanibus quidem hactenus. Sarmanarum eos honoratissimos ait, qui Hylobii vocantur ex eo, quod in silvis degunt, e frontibus et silvestribus fructibus vicentes, vestem ex arborum corticibsu habentes, vini et veneris expertes. Hos cum regibus de causis rerum interrogantibus per nuntios colloqui, et per illos divina a regibus coli et placari. Post silvicolas in honore medicos esse, ut qui circa hominem philosophentur, frugales quidem, non tamen sub divo degentes, oryza et farina viventes, quae nemo rogatus et hospitio eos excipiens non largiatur. Posse eos etiam fecundos facere, et marium et feminarum procreationem medicamentis praestare. Medicinam plurimam per cibos perfici, non autem per medicamenta: ex medicamentis maxime unctiones probari et cataplasmata, quod cetera maleficii non sint expertia. Atque tum hos tum illos in laboribus et tolerantia constantiam exercere, adeo ut per totam diem in eodem gestuimmoti perseverent. Alios esse quosdam divinatores incantatoresque et rituum et sermonum, qui circa defunctos sunt, non ignaros, errantes per vicos et urbes. Alios vero his elegantiores atque urbaniores, qui eorum quae e inferis memorantur et quae ad pietatem sanctimoniamque pertinent, periti sint. Cum nonnullis mulieres quoque philosophari a venereis item abstinetes.
<urn:lofts:fhg.2.megasthenes:41.1> Megasthenes historiarum scriptor, qui cum Seleuco Nicatore vixit, libro tertio De rebus Indorum scribit hunc in modum. «Quaecunque de rerum natura ab antiquis dicuntur, eadem etiam ab iis philosophis, qui extra Graeciam sunt, docentur, partim a Brachmanibus Indorum. Partim a Judaeis Syrioe.»
<urn:lofts:fhg.2.megasthenes:42.1> Megasthenes nullum philosophis decretum esse de morte sibi conscisceda affirmat. Sed audaciores haberi qui hoc in se admittant: ac natura duros in vulnus vel praecipitium ferri; doloris impatientes in profundum maris; doloris patientissimes strangulari; igneos in ignem detrudi; ac talem Calanum fuisse, incontinetem sane hominem, et mensae Alexandri mancipium. Eapropter hunc vituperari, Mandanim summopere laudari, qui, quum Alexandri nuntii cum ad Jovis filium vocarent, et parenti dona pollicerentur, dicto non audienti poenas minarentur, respondit neque istum Jovis filium esse, qui ne minnmae quidem terrarum parti imperaret, nec se illius dona requirere, qui saturari non posset; nec minis terreri, quum vivens satis ab India nutriatur, mortuus vero ab attrita jam senio carne liberetur, in meliorem purioremque vitam transmigrans. Propter haec Alexandrum eum laudasse et cessisse ei.
<urn:lofts:fhg.2.megasthenes:43.1> Noluit Alexander Dandamin invitum cogere, quod ingenuum hominem esse intelligeret; Calano tamen persuasisse, uno ex istius loci sophistis, quem vero minime sui compotem esse reliqui sophistae dicebant, uti Megasthenes refert, atque vituperabant, quod, relicta qua apud ipsos frui licebat felicitate, alium dominum quam deum coleret.
