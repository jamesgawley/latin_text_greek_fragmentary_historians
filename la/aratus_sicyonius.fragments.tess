<urn:lofts:fhg.3.aratus_sicyonius:1.1>  Agis apud Corinthum cum Arato congressus, delibcrante adhuc proelione cum hoste decerneret, magnam alacritatem audaciamque nequaquam immodicam aut consilii expertem ostendit. Dicebat enim, videri sibi decertandum pugn(??), neque hostem intra portas Peloponnesi admittendum, facturum tamen id, quod Arato placuisset, aetae majori et duci Achaeorum, quibus non imperaturus aut dux futurus, sed commilitatum et opitulatum ipse advenisset. Bato autem Sinopensis Agidem pugnam detrectasse scribit, jubente pugnare Arato; non legerat nimirum ea, quae ipse Aratus scripsit, quum omissam pugnam excusans ait, consultius sibi visum fuisse transitum hostibus concedere, fructibus jam prope omnibus ex agris collectis, quam summam rerum in discrimen Martis adducere. Postquam ergo Aratus consilio dimicandi improbato socios collaudatos dimisit, Agis sui excitata admiratione discessit, jam rebus Spartae majorem in modum conturbatis atque immutatis.Â» 
<urn:lofts:fhg.3.aratus_sicyonius:2.1>  Nihil tale suis Commentariis Aratus commemorat, sed ait se Aetolos in fugam conjectos in urbem ipsam Pellenen insecutum, caesis septingentis ex ea profligasse. 
<urn:lofts:fhg.3.aratus_sicyonius:3.1>  Athenienses Aratus liberare cupiens, male audivit apud suos, quod, quum ipsi inducias cum Macedonibus pacti essent, Piraeeum occupare conatus esset. Id crimen ipse in Commentariis, quos reliquit, a se amolitur, et in Erginum, quo usus erat in Acrocorintho occupando, confert. Eumsuo injussu perhibet Piraeeum tentasse, scalisque attritis quum fugeret et ab hostibus urgeretur, continenter Aratum nominatim inclamasse, tanquam praesentem, atque ita deceptis hostibus effugisse. Verum haec excusatio prohabitis non videtur. Neque enim verisimilitudinem habet hoc, Erginum hominem Syrum atque privatum tantam rem conaturum fuisse, nisi Aratum ducem habuisset, ab eoque auxilium et occasionem rei tentatae accepisset. Et ostendit hoc ipse Aratus, non bis aut ter, sed saepius, perinde atque ii quibus res in amore minus secundae sunt, Piraeeum aggressus, neque ob infelicem successum defatigatus, sed eo ipso, quod non multum a potiundo eo abfuisset, animum confirmans, aliquando etiam per campum Triasium fugiens crus luxavit, ut multis sectionibus curatus, lectica aliquamdiu vectus expeditiones obiverit. 
<urn:lofts:fhg.3.aratus_sicyonius:4.1>  Aratus rem aggressus est nemini Graecorum convenientem, tem, omnium autem maxime ipsi turpem et rebus ante actis indignissimam, nimirum ut Antigonum in Graeciam vocaret, Macedonibusque impleret peloponnesum, quos ipse adolescens liberato Acrocorintho ex Peloponneso ejecerat, et quidem omnibus regibus suspectus ac cum omnibus simultates exercens Aratus Antigono huic mille suorum Commentariorum locis obtrectat. Jam qui multa se passum, multa conatum propter Athenienses ait, dum urbem eorum praesidio Macedonico liberaret, is Macedones armatos in patriam adducit. 
<urn:lofts:fhg.3.aratus_sicyonius:4.2>  Aratus auxilio advocavit eos quos ipse artibus suis et consiliis oppugna verat inque Commentariis conviciis laceravit crebris. Quamquam nihil non dicit ut excusationem necessitatis afferat. 
<urn:lofts:fhg.3.aratus_sicyonius:5.1>  Cleomenes celeriter discessit, et praeconem qui bellum Achaeis indiceret, non Argos, sed Aegium, ut ait Aratus, praeveniendi corum apparatus causa misit. 
<urn:lofts:fhg.3.aratus_sicyonius:6.1>  Argis captis quum statim etiam Cleonae et Phlius Cleomeni se adjunxissent, Aratus, qui tum Corinthi in quosdam, qui ferebantur Laconum partibus studere, inquirebat, nuntio rei allato perturbatus, quum civitatem eam sentiret ad Cleomenem inclinare ac cupere Achaeorum principatu liberari, civibus in concilium advocatis, ipse occulte ad portas elapsus est, ibique equum adductum conscendit ac Sicyonem confugit. Idem scribit, Corinthiorum certatim Argos ad Cleomenem contendentium tantam fuisse festinationem, ut equi eorum omnes rupti fuerint, increpatosque eos a Cleomene, quod se non comprehendissent, sed effugere passi fuissent. Venisse tamen ad se Megistonum a Cleomene missum, orasseque ut accepta, quam promittebat ingentem, pecunia Acrocorinthum Achaeorum praesidio deducto traderet, seque ei respondisse: non habere se res in sua potestate, sed ab iis haberi. 
