<urn:lofts:fhg.2.andron_tejus:1.1> Promontorium ad Heracleam est, quod Acherusium indigenae vocant ... Andron Tejus in Periplo dicit Acherontem quendam hujus tractus regem fuisse, eumque filiam habuisse Dardanidem, quacum Hercules congressus filium ex ea suscepisset Poemenem nomine. Deinde quum eodem fere tempore Dardanis et Poemen filius ejus vita defuncti essent, locos qui ad Heracleam sunt Dardanidem et Poemenem ab illis nominatos esse.
<urn:lofts:fhg.2.andron_tejus:2.1> Sinope, Ponti urbs, nominata ab Asopi filia Sinope, quam rapiens Apollo, Philostephano teste, e Baeotia in Pontum transtulit, ubi cum ea congressus filium suscepit Syrum, a quo Syri nomen habent. Ceterum Assyriae (?) terrae incolas Leucosyros nominari dicit Andron (Agathon) in Ponti Periplo, uti sic opponantur Syris Phoeniciae. Tejus vero Andron ait ex Amazonibus unam in Pontum confugisse, atque regi tractus istius nupsisse. Eandem, quum plurimum biberet, nominatam esse Sanapen, quod nomen, si interpreteris, significet mulierem multum bibentem.
<urn:lofts:fhg.2.andron_tejus:2.2> Nymphis dicit narrare Acarionem (Andronem), Phryges fretum trajicere volentes navem construxisse quae in prora habebat tauri imaginem, sive navem ταυροπρόσωπον. Tali igitur nave quum trajecissent, ab ea fretum nominatum esse Bosporum. Similiter etiam Phrixum in nave κριοπροσώπῳ (arietis imaginem praefixam habente) in Scythiam navigasse.
