<urn:lofts:fhg.4.menyllus:1.1>  Septimius Marcellus, ducta in uxorem Silvia, plerumque venationibus operam dabat. Novam autem uxorem Mars sub pastoris specie stupravit vi, atque foetu implevit: fassusque quis esset, stipitem dedit, in quo futurae prolis fatum contineri diceret. Interfecit autem Septimius Fuscinum. Mamercus autem quum fertilitatis telluris causa diis sacrificaret, solam neglexit Cererem: ea aprum ipsi immisit. Hunc is aprum multis collectis venatoribus interfecit, caputque et pellem desponsae sibi feminae tradidit. Scymbrates autem et Muthias avunculi ea virgini ademerunt: quos quum ille irritatus trucidasset, mater stipitem cremavit. Sic Menyllus tertio Italicorum. 
<urn:lofts:fhg.4.menyllus:2.1>  In Aulide Boeotiae urbe simile quippiam Iphigeniae accidisse, Meryllus scribit in primo Boeoticorum. 
