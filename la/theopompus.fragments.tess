<urn:lofts:fhg.1.theopompus:1.1> Σπουδάζω—pro κατεπείγομαι (festino): Theopompus in epitome Herodoti Historiarum; pro βούλομαι (volo): idem in eadem epitome.
<urn:lofts:fhg.1.theopompus:2.1> Ἀναβῆναι ἴππον pro ἐπιβῆναι (conscendere equum): Theopompus in Herodoti epitome.
<urn:lofts:fhg.1.theopompus:3.1> Κακόβιος (dure vivens): Theopompus in Herodoti epitome.
<urn:lofts:fhg.1.theopompus:4.1> Φυγαδεύσαι, fugitivum propellere: Theopompus in Herodoti epitome.
<urn:lofts:fhg.1.theopompus:5.1> Ζειρά; alii explicant tunicoe genus, alii cingulum; melius vero aliud quoddam indumentum humeris injectum, pallio simile fibula astricto, uti Herodotus testatur et Theopompus Chius.
<urn:lofts:fhg.1.theopompus:6.1> Theopompus Sestum ait exiguam quidem, sed probe munitam esse, et duorum jugerum muro cum portu conuexam: itaque cum ea de causa, tum ob fluxum praeternavigationem in sua habere potestate.
<urn:lofts:fhg.1.theopompus:7.1> Clirysopolis... Theopompus in Berum Hellenicarum primo: «Revecti sunt Chalcedonem et Byzantium cum «reliquo exercitu, volentes Chrysopolin obtinere.»
<urn:lofts:fhg.1.theopompus:8.1> Atheniensium praefecti certiores facti Lacedaemonios omnibus Lampsacum viribus oppugnare, triremes undecunque cogunt, et rapto illuc cursu cum octoginta et centum navibus trajiciunt. Asl ubi captam urbem accepere, tum quidem circa Aegospotamos ancoris naves sistunt. Postea vero in hostes evecti in dies ad certamen cos provocant. Sed quum Peloponnesii non occurrerent, dubitari ab Atheniensibus coeplum est, quomodo res gerere deberent, siquidem diutius ibi exercitum alendi facultas non daretur. Tum Alcibiades ad ipsos excurrens pro certo affirmat Medocum et Seuthen, Thracum reges, amicitia sibi junctos, magnas ad subsidium copias praebituros, si ipse bellum cum Lacedaemoniis pertexere velit. Imperii ergo militaris partem sibi concedi postulat, e duobus hisce alterum haud dubie promittens, se vel ad condictum navalem hostes adacturum, aut terrestri proelio, adjuvantibus Thracibus, cum iis decertaturum. Hoc Alcibiadi negotium eo directum erat, ut quae honestissima ejus cupido erat, praeclarum patriae facinus ederet, et beneficiorum magnitudine pristinam populi benevolentiam sibi reconciliaret. At duces Atheniensium hac opinione tenebantur, si res male gereretur, omnem culpam in se recasuram; sin prospere succederet, victoriae decus Alcibiadi1 omnes vindicaturos. Quapropter ut continuo se inde amoliatur, nec unquam deinde propius ad exercitum accedat, serio edicunt.
<urn:lofts:fhg.1.theopompus:9.1> Pedaritus fuit unus harmostarum, qui Lacedaemone mittebantur; unus ex illis qui loco illustri erant nati.
<urn:lofts:fhg.1.theopompus:10.1> Sciraphidam Theopompus refert, Ephorus Phlogidam fuisse, qui non recipiendam in urbem monetam auream vel argenteam censuit, sed retinendam patriam.
<urn:lofts:fhg.1.theopompus:11.1> Memorant Theopompi verba ex tertio libro Hellenicorum, ubi ait, «Agesilao Lacedaemonio, quum in Aegyptum pervenisset, dona misisse Aegyptios cum alia, tum byblum coronariam.»
<urn:lofts:fhg.1.theopompus:12.1> Aspendus … Theopompus libro quarto hellenicorum: «Qui aberravit ab Aspendiis.»
<urn:lofts:fhg.1.theopompus:13.1> Sellasia, urbs Laconica. Theopompus in quarto Hellenicorum.
<urn:lofts:fhg.1.theopompus:14.1> Trinessa, locus Phrygiae. Theopompus Hellenicorum quarto.
<urn:lofts:fhg.1.theopompus:15.1> Theopompus vero septimo libro Rerum Graecarum, de Helotibus loquens, fuisse etiam Helleatas nominatos scribit, his verbis: «Helotum vero gens prosus crudeliter et acerbe tractatur. Sunt autem hi a multo tempore in servitutem redacti a Spartiatis: et eorum alii quidem Mes sena sunt oriundi; alii vero Heleates, qui olim Helos quod vocatur, Laconiae oppidum, incoluerant.»
<urn:lofts:fhg.1.theopompus:15.a.1> Τheopompus libro octavo Hellenicorum: «Deliberandi caussa communicant cum Telepho Oropio et qui cum illo volebant Oropum quoque ipsis esse subjectam.»
<urn:lofts:fhg.1.theopompus:16.1> Embatum, locus Erythraeae, de quo Theopompus libro octavo Hellenicorum.
<urn:lofts:fhg.1.theopompus:17.1> Calpae, urbs Bithynorum, de qua Theopompus libro octavo Hellenicorum.
<urn:lofts:fhg.1.theopompus:18.1> Ladepsi, et Tranipsi, gentes Bithyniae, de quibus Theopompus libro octavo Hellenicorum.
<urn:lofts:fhg.1.theopompus:19.1> Cytonium, urbs Mysiam inter et Lydiam, de qua Theopompus libro octavo Hellenicorum.
<urn:lofts:fhg.1.theopompus:20.1> Theopompus vero, nono libro Rerum Graecanicarum, Sisyphi Pharsalii adsentatorem ministrumque fuisse ait Athenaeum Eretriensem.
<urn:lofts:fhg.1.theopompus:21.1> Theopompus vero decimo libro Hellenicorum contraria de Lysandro scribit: «fuisse eum industrium, qui officiis demereri novisset et privatos et reges, eumdem temperantem, nullique voluptati servientem. Sane, quum totius fere Graeciae, inquit, dominus esset, in nulla civitate aut venereis indulsisse voluptatibus, aut temulentiae et intempestivis compotationibus, comperietur.»
<urn:lofts:fhg.1.theopompus:22.1> Etenim detecta defuncti paupertas Lysandri laudem reddidit ejus illustriorem, qui ex ingenti pecunia, potentia, urbium clientela, et regno tali domum suam, quod ad opes pecuniarias attinet, ne obolo quidem reddidit lautiorem, ut tradit Theopompus.
<urn:lofts:fhg.1.theopompus:23.1> Theopompus decimo tertio Philippicorum et undecimo Hellenicorum, ubi continentiam Lacedaemoniorum quod ad gulam declarat, ita scribit: «Et Tachos adpropinquanti «Agesilao cibariorum omne genus misit, oves et bo-«ves bene saginatos, ad haec pistorii operis et bellario «rum omne genus. Agesilaus vero oves quidem et boves «accepit: pistorium autem opus et bellaria primum ne «animadverterat quidem; tecta quippe erant: postquam «vero conspexit, auferre illos haec jussit, dicens non fas «esse Lacedoemoniis uti hisce eduliis. Instantibus vero «regis legatis: Istis, inquit, hoec date, Helotas ostendens, «dicensque, hos potius talibus eduliis corrumpendos, «quam aut se aut praesentes Lacedaemonios.»
<urn:lofts:fhg.1.theopompus:24.1> Citra controversiam maximus erat (Agesilaus) omniumque memoriae suae clarissimus, ut etiam testatus est alicubi Theopompus.
<urn:lofts:fhg.1.theopompus:25.1> Trallia, pars Illyriae. Incolae dicuntur et Tralli,et Tralles apud Theopompum.
<urn:lofts:fhg.1.theopompus:26.1> Aequales suos ipsemet (Theopompus) uominat: Isocratem Atheniensem, Theodecten Phaseliten, et Naucraten Erythraeum, quos et secum in dicendi facultate principatum in Graecia tenuisse refert. Sed Isocratem quidem rei familiaris angustia, uti et Theodecten, pretio orationes conscribere, ac ludo aperto adolescentes instituere, indeque lucrum reportare: se vero cum Naucrate, quod vitam tueri honeste possent, assidue in his, in philosophia, inquam, ac literis exerceri. Neque vero temere se, aut praeter rationem primas sibi vindicare, quum demonstrativi generis orationes non pauciores, quam viginti millium versuum conscripserit: quin et supra quindecim versuum myriadas, in quibus Graecorum ac Barbarorum res gestas hactenus narratas legere liceat. Ad haec vero nullum esse ait Graeciae locum publicum urbemve alicujus pretii, quo non ipse pervenerit, publiceque perorans magnum decus, ac virtutis in dicendo suae monumentum reliquerit. Haec de se ipso pronuncians, eos qui prioribus temporibus dicendo claruerunt, aetatis suae oratoribus longe postponit, ac ne in secundis quidem subsistere posse affirmat, clarumque id esse vel e scriptis utrorumque, et orationibus ad posteros transmissis. Crevisse namque immensum quantum sua aetate hanc ipsam dicendi facultatem.
<urn:lofts:fhg.1.theopompus:27.1> Maxime omnium Theopompus hanc inconstantiae reprehensionem meretur: qui, quum initio historiae Philippi dixisset, hac maxime caussa se ad scribendum impulsum esse, quod Philippo, Amyntae filio,parem virum numquam antea Europa protulisset; continuo deinde, cum in ipso prooeemio, tum per totam historiam eumdem in mulieres intemperantissimum fuisse memorat, adeo ut, per suam hac in parte cupiditatem atque profusionem, propriam etiam domum, quantum in ipso erat, in summum periculum adduxerit. Eumdem praeterea injustissimum atque in parandis amicis et sociis dolosissimum describit, et qui urbes plurimas, per vim ac fraudem captas, in servitutem redegerit, Eumdem porro ebrietati valde deditum fuisse narrat, adeo ut diurno etiam tempore ebrius ab amicis fuerit deprehensus.
<urn:lofts:fhg.1.theopompus:28.1> Et Theopompus, In bellicis quidem rebus, ait, ille prstat omnibus, qui proeliis quam plurimis interfuit: inter oratores vero excellit, qui plurimas ipse res in republica tractarit. Eodem modo se res habet in medicina et in arte nautica.
<urn:lofts:fhg.1.theopompus:29.1> Theopompus quidem diserte profitetur se in historia fabulas narraturum rectius quam fecerint Herodotus, Ctesias, Hellanicus, et Indicarum rerum scriptores.
<urn:lofts:fhg.1.theopompus:30.1> Caranus iste ab Hercule undecimus, a Temeno vero et Heraclidis in Peloponnesum olim redeuntibus septimus numeratur. Generis ejus seriem, teste Diodoro, scriptolum plerique, quorum unus est Theopompus, ita describunt: Caranus, Phidonis filius, filii Aristodamidae, filii Meropis, filii Theostii, filii Cissii, filii Temeni, filii Aristomachi, filii Cleodatis, filii Hylli, filii Herculis.
<urn:lofts:fhg.1.theopompus:31.1> Ante Archelaum regnat Perdiccas, annos, ut quidem Nicomedes Acanthius ait, unum et quadraginta: Theopompus vero ait quinque et triginta, Anaximenes, quadraginta: Hieronymus, octo et viginti: Marsyas vero et Philochorus, tres et viginti.
<urn:lofts:fhg.1.theopompus:32.1> Argaeus ... De hoc Theopompus in primo Rerum Phihppicarum dicit: «Angelaum vocant et Argaeum, et Pausaniam.»
<urn:lofts:fhg.1.theopompus:34.1> Mocarsus, Thraciae castellum.
<urn:lofts:fhg.1.theopompus:36.1> Chalce.... Dicitur etiam plurali Chalcae. Theopompus Philippicorum primo et tertio: «Adhuc bellum una gessit profectus ex Chalcis quae urbs erat regionis Larissaeae.»
<urn:lofts:fhg.1.theopompus:37.1> Cineas. ... Cineas inter eos qui Philippo libertatem Thessaliae prodiderunt unus fuit; quod cum historicorum consensu receptum, tum praecipue Theopompi, qui res illius libro primo persequitur.
<urn:lofts:fhg.1.theopompus:38.1> Allante, urbs Macedoniae et Arcadiae. Sed Theopompus libro primo Philippicorum eam Allantium appellavit.
<urn:lofts:fhg.1.theopompus:39.1> At nunc, quod (de sua aetate loquens) Theopompus ait Philippicorum libro primo, nemo est, etiam ex his qui modicas opes possident, quin sumtuosam sibi apponi mensam curet, et coquos et magnum aliorum sibi ministrantium numerum alat, et singulis diebus majores sumtus faciat, quam olim festis diebus ad sacrificia impendebantur.
<urn:lofts:fhg.1.theopompus:40.1> Λόγον ἔχειν: Rationem habere, pro curare. Theopompus Philippicorum libro primo.
<urn:lofts:fhg.1.theopompus:41.1> Secundo vero Philippicorum (Theopompus) haec scribit: «Illyrii coenant potantque sedentes. Adhibent vero in convivia etiam uxores: quibus decorum habetur, propinare cuicumque voluerint e convivis. Domumque abducunt illae maritos e compotationibus. Ceterum aspero tenuique victu utuntur omnes: quumque bibunt, cingunt ventrem latis cingulis: idque primum modice faciunt; quum vero largius bibunt, arctius identidem adstringunt cingulum. Ardiaei vero, ait idem, habent clientum, quasi Helotum, triginta myriadas. Quotidie vero inebriantur, et convivia agunt, et comessationibus compotationibusque intemperantius indulgent. Quare etiam Galli bellum eis facientes, quum non ignorarent illorum intemperantiam, milites jusserunt omnes coenam in tentoriis adparare quam lautissimam possent, cibisque injicere herbam quondam medicatam, quae vim haberet incidendi alvum et perpurgandi. Quo facto, alii ex illis deprehensi a Gallis interfecti sunt, alii vero ipsi se in flumina projecerunt, quam alvi dolorem ferre non possent.
<urn:lofts:fhg.1.theopompus:42.1> Aquilina, urbs Illyrica, cujus Theopompus meminit.
<urn:lofts:fhg.1.theopompus:43.1> Paeonum reges scribit Theopompus secundo libro Philoppicorum, quum bobus, quos alit illorum regio, tam ampla sint cornua, ut tres aut quatuor capiant congios, pocula ex illis conficere, quorum labia argento aut auro obducant.
<urn:lofts:fhg.1.theopompus:43.2> Circa Molossidem inusitaae magnitudinis cornua habere boves narrantur; e quibus quo pacto pocula conficiantur, Theopompus narrat.
<urn:lofts:fhg.1.theopompus:44.1> Agriae, masculino genere, gens est Paeoniae inter Haemum et Rhodopen. Vocantur etiam quattuor syllabis Agraii, et Agrienses apud Theopompum.
<urn:lofts:fhg.1.theopompus:45.1> Neon. … Neonis cum Philippo amicitiam Theopompus in secundo Rerum Philippicarum memoriae prodit.
<urn:lofts:fhg.1.theopompus:46.1> Naupacti excubabis. … Quidam dicunt, Philippuni, capto Naupacto, ex Achaeorum sententia praesidiarios omnes occidisse. Historiam hanc narrat etiam Theopompus libro secundo.
<urn:lofts:fhg.1.theopompus:47.1> Hierax. … Hierax e legatis unus fuit ab Amphipolitis missi Athenas, urbem agrosque in Atheniensium ditionem dedituri veniebant, teste Theopompo in tertio Philippicorum.
<urn:lofts:fhg.1.theopompus:48.1> Zerinia, urbs Thraciae, apud Theopompum libro tertio Philippicorum.
<urn:lofts:fhg.1.theopompus:48.2> Datus, urbs Thraciae valde opulenta, unde proverbium deductum: Datus bonorum. … Semel autem Τὸν Δατὸν genere masculino Theopompus dicit libro tertio de Rebus gestis Philippi, de illa urbe loquens.
<urn:lofts:fhg.1.theopompus:49.1> Pandosia. … Expugnationis urbium Cassopiae, quarum una fuit Pandosia, Theopompus meminit libro tertio.
<urn:lofts:fhg.1.theopompus:50.1> Chalce. … «Adhuc bellum gessit profectus ex Chalcis Larissaeae.»
<urn:lofts:fhg.1.theopompus:51.1> Ἱππάκη, cibus Scythicus ex laete equino; alii explicant lac equinum acidum, quo Scythae utuntur; bibitur et compactum editur, ut Theopompus libro tertio.
<urn:lofts:fhg.1.theopompus:52.1> Sesonchosis, totius Aegypti rex post Horum, Isidis et Osiridis filium.... Accuratiora de eo tradit Herodotus. Theopompus libro tertio eum qppellat Sesostrin.
<urn:lofts:fhg.1.theopompus:53.1> Thapsacus, oppidum Syriae ad Euphratem, de quo Theopompus libro tertio Philippicorum.
<urn:lofts:fhg.1.theopompus:54.1> De Thessalis vero loquens (Theopompus) libro quarto: «Vivunt illi, ait, cum saltatricibus et tibicinis tempus terentes: alii totos dies talis ludendo, potando, et alia ejusmodi petulantia traducunt, magis solliciti ut omnifariis obsoniis repletas mensas adponant, quam ut vitam ostendant honeste compositam. Pharsalii vero, inquit, omnium hominum sunt ignavissimi et in faciendo sumtu profusissimi.»
<urn:lofts:fhg.1.theopompus:55.1> Eion. … Theopompus libro quarto Historiarum scribit, Athenienses, pulsis ex Eione Amphipolitis, oppidum illud solo adaequasse.
<urn:lofts:fhg.1.theopompus:56.1> Halonnesus, parva est insula in Aegaeo mari. Controversiae de Halonneso meminit etiam Theopompus libro quarto.
<urn:lofts:fhg.1.theopompus:57.1> Theopompus in Philippicorum quinto libro ait: «Multum cibum capere, ac praesertim carne multa vesci, rationis judicium eripit, et animos tradiores facit, eosque iracundia et duritia et multa vecordia implet.»
<urn:lofts:fhg.1.theopompus:58.1> Amphanae, urbs Dorica. … Theopompus eam in libro quinto Philippicorum Amphanaeam appellat.
<urn:lofts:fhg.1.theopompus:59.1> Olyca, urbs Macedoniae, de qua Theopompus libro quinto Philippicorum.
<urn:lofts:fhg.1.theopompus:60.1> Olyca, urbs Macedoniae, de qua Theopompus libro quinto Philippicorum.
<urn:lofts:fhg.1.theopompus:61.1> Pagasae, navale Pheraeorum, ut docet Theopompus in quinto Philippicorum.
<urn:lofts:fhg.1.theopompus:62.1> Pygela... urbs Ioniae, inde nomen sortita, testa, teste theopompo libro sexto, quod ibi quidam Agamemnonis socii propter morbum nates infestantem substitere.
<urn:lofts:fhg.1.theopompus:63.1> Eua, urbs Arcadiae, cujus meminit Theopompus libro sexto.
<urn:lofts:fhg.1.theopompus:64.1> Euaemon, urbs Orchomeniorum, de qua Theopompus libro sexto.
<urn:lofts:fhg.1.theopompus:65.1> Etiam Oceani accolarum nonnullos molli nitae generi deditos fuisse, scribit Theopompus libro octavo Philippicorum. De Byzantiis vero et Chalcedoniis haec scribit idem Theopompus: «Erant aute Byzantii, cum ob popularem statum, qui per logum jam tempus in illorum cinitate obtinuerat, tum quod situs urbsi ad mercaturam esset opportunus, quodque universus populus in foro et in portu constanter versaretur, libidinosi et ad comessandum compotandumque in cauponis adsueti. Chalcedonii vero, priusquam illorum reipublicae fuissent participes, universi constanter meliorbus institutis et honestiore vita usi erant: postquam vero popularem Byzantiorum statum gustarunt, in luxuriam corrupti sunt, in quotidiana etiam vita ex moderatissimis et temperantissimis bibaces facti et sumtuosi.»
<urn:lofts:fhg.1.theopompus:66.1> Pherecydem Theopompus asserit Graecis primum omnium de natura et de diis scripsisse. Plurima de illo et stupenda memorantur. Deambulantem enim apud litus Sami, quum intuius fuisset navem plenis velis currentem, praedixisse, post paullum eam undis mersum iri atque ut dixerat, se inspectante contigisse. Haustam rursus aquam ex puteo quum biberet, post diem tertium terrae motum futurum praedixisse: atque ita factum esse. Quum Olympiam proficiscens Messenam venisset, Perilao hospiti suasisse eum, ut cum tota familia emigraret: neglexisse illum; Messenamque paullo post captam ab hostibus fuisse. Lacedaemoniis solitum eum dicere, neque aurum neque argentum honorandum, ut Theopompus in Mirabilibus scribit. Praecepisse hoc sibi in somnis Herculem: quem eadem quoque nocte regibus, Pherecydi ut obtemperarent, jussisse.
<urn:lofts:fhg.1.theopompus:67.1> Phthagoras autem, Mnesarchi filius, Samius quidem erat, ut dicit Hippobotus: ut autem dicit Aristoxenus in Vita Pythagorae, et Aristarchus et Theopompus, erat tuscus.
<urn:lofts:fhg.1.theopompus:68.1> Diebus haud multis post tyrannidem occupans philosophus (Athenio Peripatericus), ac Pythagoreorum decretum de insidiis quam vim habeat ostendens, et quorsum tetenderit illis philosophia ea, quam praeclarus introduxerat Pythagoras, quemadmodum Theopompus docuit octavo Ilbro Rerum Philppicarum, et Hermippus Callimachi discipulus; continuo hic quoque, quicunque bene animati erant ex civibus—contra Aristotelis et Theophrasti praecepta: ut veritatem agnoscas proverbii, Ne gladium puero!—recta e medio sustulit, custodes vero ad portas locavit. Quo factum, ut Atheniensium multi imminens metunetes periculum, noctu per muros loris se demitlen. Tes profugerent.
<urn:lofts:fhg.1.theopompus:69.1> Epimenidem, Boli filium, Cretensem, tradunt a patre et a fratribus patris in agrum missum, ut ovem in urbem ageret, superveniente nocte a via devertisse et dormiisse quinquaginta septem annos, ut alii multi dixerunt et Theopompus in Historiis, ubi singulorum locorum mirabilia persequitur. Deinde, hoc temporis inter vallo, accidisse ut omnes ejus propinqui morerentur; ipsum vero somno expergefactum, quaesinisse ad quamnam ovem quaerendam missus esset: qua non inventa, in agrum reversum esse. Opinabatur enim, se eodem die expergefactum esse, quo somno captus esse sibi visus est. Atque quum agrum reperisset venditum et instrumenta mutata, in urbem se contulit: domum autem ingressus totam rem hic cognovit et tempus quoque, quo absens fuerat. Auctore Theopompo Cretenses tradunt, eum, centum quinquaginta (septem) annis peractis, mortuum esse. Narrantur de hoc viro etiam alia non minus mirabilia.
<urn:lofts:fhg.1.theopompus:70.1> Theopompus autem in Mirabilibus refert, quum Nympharum templum exaedificaret, vocem e coelo lapsam: «Epimenides, non Nymphis, sed Jovi dedicato.» Cretensibus item eum praedixisse Lacedaemonios devictum iri ab Arcadibus, sicut jam commemoravimus; atque sane devicti sunt ad Orchomenum. Senuisse illum intra tot dies quot obdormisset annos, non desunt qui asseverant: hoc enim Theopompus ait.
<urn:lofts:fhg.1.theopompus:71.1> Aegyptiis vero antiquiores esse Magos Aristoteles auctor est in primo de Philosophia libro, duoque secundum illos esse principia, bonum daemonem et malum: alterum ex his Jovem et Oromasden, alterum Plutonem et Arimanium dici. Quod Hermippus quoque in primo de Magis ait atque Eudoxus in Periodo et Theopompus octavo Philippicorum libro. Qui et revicturos homines ex Magorum sententia dicit, immortalesque futuros, et universa illorum precationibus constitura.
<urn:lofts:fhg.1.theopompus:72.1> Theopompus ait de sententia Magorum vicibus ter mille annorum alterum deorum superare, alterum succumbere: et per alia tria annorum millia bellum eos inter se gerere, pugnare, et alterum alterius opera demoliri: tandem Plutonem deficere; et tunc homines fore beatos, neque alimento utentes, neque umbram edentes: deum porro ista qui machinetur, quiescere ad aliquod tempus, quod quidem non longum sit deo, sed rectum et mediocre tamquam hominis dormientis.
<urn:lofts:fhg.1.theopompus:73.1> Zopyri talenta. Theopompus tradit, Zopyrum, qui Persa erat, ambitione regi gratificantem Babylonem ingressum esse, postquam se flagellasset et naso auribusque privasset; atque quum misero hoc statu fidem incolis fecisset, urbem cepisse. Metaphorice igitur dixit talenta et juga tamquam opera et res gestas.
<urn:lofts:fhg.1.theopompus:74.1> Heliodorus auctor est Antiochum Epiphanem Antiochiae fontem vino miscuisse: quemadmodum et Phrygium Midam fecisse Theopompus scribit, quum vellet Silenum per ebrietatem capere.
<urn:lofts:fhg.1.theopompus:76.1> Narrat Theopompus, colloquium quoddam inter Midam Phrygem et Silenum intercessisse. Hic Silen us erat Nymphae filius, et deo quidem inferior natura, at homine et morte superior. Multa vero alia sunt inter se colloquuti, tum haec Silenus aliquando M dae retulit: Europam, Asiam et Libyam insulas esse, quas undique Oceanus circumflueret. Continentem vero unicam esse illam, quae extra hunc mundum existeret. Et magnitudinem ipsius immensam esse narrabat: alere autem et reliqua animalia grandia, et homines duplo majores iis, qui hanc habitarent: et vivere eos non tantum temporis, quantum nos, sed etiam illud duplum. Et mu tas quidem ess magnasque civitates, ac vitae peculiares rationes, et leges apud eos plane nostris contrarias esse constitutas. Duas vero urbes esse magnitudine maximas dixit, nihil veio sibi invicem similes: et alteram quidem nominari Bellicosam, alteram Piam. Pios igitur in pace vitam agere et amplissimis divitiis, fructumque ex terra capere, sine ara ris et bobus, neque solere eos agrum colere, neque serere. Et semper sunt, aiebat ille, etiam a morbis immunes, ac vitam cum morte commutant ridentes prorsus ac laetantes. Adeo vero sine controversia justi sunt, ut neque dii dedignentur saepe ad eos accedere. Qui vero Bellicosam urbem incolunt, bellicosissimi ipsi sunt, et nascuntur cum armis, ac bella semper gerunt, finitimosque in suam potestatem redigunt, atque in plurimas gentes haec una civitas imperium tenet. Incolae vero ejus non sunt pauciores ducentis myriadibus. Moriuntur autem alias quidem aegrotantes, sed tamen raro id accidit, siquidem in bellis plerumque moriuntur, lapidibus aut fustibus percussi: nam ferro vulnerari nequeunt. Auri argentique maximam possident copiam, ita ut minoris apud ipsos aestimetur aurum, quam apud nos ferrum. Eos vero dicebat quondam etiam in hasce nostras insulas transire conatos, et trajecto Oceano cum mille myriadibus hominum ad Hyperboreos pervenisse: quumque audivissent hos populos inter nostrates esse beatissimos, contemps sse eos tanquam viles, humilique fortuna agentes: et idcirco indignum duxisse progredi ulterius. Quod vero etiam mirabilius, adjecit: Meropes, hom nes quosdam ita vocatos, habitare apud eos dixit multas magnasque urbes: in extremo autem regionis illorum locum esse et nominari Anostum (Irremeabilem), similem voragini, neque vero tenebris illum, neque lumine circumdari, sed aerem ei incumbere obscuro rubore mixtum. Circa eum vero locum duos labi fluvios, et quidem alterum Voluptatis vocari, alterum Tristitioe: et ad utrumque arbores sitas esse magnitudine platani magnae: quae autem ad flumen Tristitiae sunt, ferre fructus, tali indole piaeditos: si quis eos gustet, tantum emittit lacrimarum, ut contabescat ejulans per universum vitae suae reliquum tempus, et sic moriatur. Alteras vero, fluvio Voluptatis adsitas, contrarium ferre fiructum: qui enim hunc gustat, ab reliquis pristinis cupiditatibus absistit: sed et si quid amavit, ejus quoque oblivionem capit, paulatimque fit junior, ac superiores aetates, et jam transactas, recipit rursus. Abjecta enim senectute in robur ipsum revertitur, deinde in adoloscentium aetatem redit; tum puer, deinde infans evadit, et postea exstinguitur.
<urn:lofts:fhg.1.theopompus:77.1> Scribit Theopompus: «Nam si, quum praesens quidem vitassemus periculum, liceret reliquum tempus secure transigere, non esset mirandum si vitae essemus cupidi: nunc autem vitae nostrae tot fatalia imminent pericula, ut mortem in praelio oppetere, videatur esse magis optandum.»
<urn:lofts:fhg.1.theopompus:79.1> Theopompus in Mirabilibus narrat, ludis Olympicis, quamvis multi milvi circumvolent in solemni conventu sibilumque edant, carnem tamen sacrarum hostiarum intactam relinqui.
<urn:lofts:fhg.1.theopompus:80.1> Amphictyones, consessus quidam fuit Graecus, ad Thermopyles convenire solitus. Nominatus vero est ab Amphictyone Deucaliouis filio, quippe qui illos populos, quum regnaret, ad conventus convocaverit, ut auctorest Theopompus libro octavo. Hi autem erant numero duodecim: Iones, Dores, Perrhaebi, Boeoti, Magnetes, Achaei, Phthiotae, Malienses, Dolopes, Aenianes, Delphi, Phocenses.
<urn:lofts:fhg.1.theopompus:81.1> Theopompus nono Philippicorum libro et alia multa de Bacide Boeoto narrat mirabilia, et lustrasse eum ait delirantes Lacedaemoniorum mulieres, quibus Apollo hunc dedisset lustratorem.
<urn:lofts:fhg.1.theopompus:82.1> «Ad longitudinem quadraginta circiter stadia.»
<urn:lofts:fhg.1.theopompus:83.1> Habemus et in nono Rerum Philippi apud Theopompum Thessalica Tempe: quae sunt ipsa quidem inter duos altos montes, Ossam et Olympum. Quorum per media Peneus fluit: in quem omnes Thessalici confluunt fluvit.
<urn:lofts:fhg.1.theopompus:85.1> Cianone in Thessalia duos tantum corvos esse aiunt: quare literis publicis, quibus jus hospitii datur, urbis sigillo consignatis (quale mos est omnibus adjicere), supponuntur duo corvi in curriculo aeneo, quia nunquam plures in conspectum venerunt. Currus autem additur hanc ob caussam: nam etiam hoc fortasse mirum videtur. Etenim est illis aeneus currus consecratus, quem siccitatis tempestate concutiunt, aquam ex deo petentes, atque dicunt eam apparere. Theopompus vero narrat rem, quae magis etiam mirationem movet: dicit enim, eos (corvos) Cranone remanere, donec pullos genuissent: quo facto, eos pullos quidem relinquere, ipsos vero abire.
<urn:lofts:fhg.1.theopompus:86.1> Drongilum, oppidum Thessaliae, de quo Theopompus libro nono Philippicorum.
<urn:lofts:fhg.1.theopompus:87.1> Pharcedon, urbs Thessaliae. Theopompus autem nono Philippicorum Pharcadonem per a scribit.
<urn:lofts:fhg.1.theopompus:88.1> Cobrys, urbs Thraciae, de qua Theopompus libro non Philippicorum.
<urn:lofts:fhg.1.theopompus:89.1> Hinc statim Themistocles instituit urbem instaurare et muris cingere, Ephoris, ne ad versarentur, pecunia, ut Theopompus scribit, redemptis, ut vero plerique alii, elusis.
<urn:lofts:fhg.1.theopompus:90.1> Pecunia ejus magna ex parte furtim per amicos egesta et in Asiam est devecta. Deprehensam et publicatam summam, centum Theopompus, Theophrastus octoginta talentorum dicit fuisse: quum bona Themistoclis, priusquam ad rempublicam accederet, trium non essent talemtorum.
<urn:lofts:fhg.1.theopompus:91.1> Themistocles non perrera vit, ut Theopompus ait, Asiam, sed Magnesiae sedem habens, et dona magna accipiens et honoratus aeque ac Persarum optimi, multum temporis in tuto vixit.
<urn:lofts:fhg.1.theopompus:92.1> Theopompus libro decimo Philippicorum de Cimone: «Nondum elapsis quinque annis,quum bellum cum Lacedaemoniis inceptum esset, populus revocavit Cimonem, existimans, eum propter hospitium celerrime pacem facturum esse. Is quum advenisset, civitati bellum composuit.»
<urn:lofts:fhg.1.theopompus:93.1> Carpasia, urbs Cypri... possessivum Carpaseoticus.... Theopompus libro decimo eos Carpasenses nominat, fortassis a voce Carpasus.
<urn:lofts:fhg.1.theopompus:94.1> Theopompus Philippicorum libro decimo ita scribit: «Cimon Atheniensis praediis suis hortisque nullum frucluum custodem imponebat, ne quis civium impediretur quominus intraret fructusque arborum carperet, aut quibus rebus vellet in praediis ipsius frueretur. Deinde domum suam in commune praebebat omnibus; ita quidem ut etiam quotidie frugalis coena multis hominibus parata esset, et, quicumque tenuioris fortunae cives accederent, iis intrare coenareque liceret. Curabatque etiam eos, qui quolibet die aliquid ab eo peterent aut opis ejus indigerent: diciturque constanter quocumque iret secum habuisse duos aut tres adolescentes, nummis instructos, quibus mandatum erat, ut darent quoties accederet quispiam qui a se aliquid petiturus videretur. Dicunt etiam ad efferendos mortuos saepe sumtus eum contulisse; etiam hoc saepius fecisse, ut, si quem civium vidisset male vestitum, juberet aliquem ex adolescentibus, qui ipsum sequebantur, cum illo permutare amiculum. Quibus rebus omnibus magnam famam est consecutus, et civium princeps est habitus.»
<urn:lofts:fhg.1.theopompus:95.1> Theopompus Rerum Philippicarum libro decimo (a quo sunt qui separent posteriorem partem, quae de demagogis agit Atheniensium) Eubulum dicit demagogum luxuriosum fuisse. His autem utitur verbis: «Et luxuria et corradendae pecuniae studio in tantum superavit populum Tarentinum, ut, quum hic nonnisi quod ad convivia spectat modum tenere nesciat, ille Atheniensium vel publicos reditus largitionibus exhaurire non desierit. Callistratus vero, inquit, Callicratis filius, itidem populi orator, ad voluptates quidem intemperans erat, ceterum in administratione reipublicae industrius.»
<urn:lofts:fhg.1.theopompus:96.1> Eubulus... demagogus fuit clarissimus, diligens ac industrius, qui multam conficiens pecuniam Atheniensibus distribuit: unde accidit, ut eo rempublicam gerente, civitas iners admodum fieret et ignaviae plena. Narrat Theopompus libro decimo Philippicorum.
<urn:lofts:fhg.1.theopompus:97.1> Σύνταξις.—Quum vocabulum τῶν φόρων Graecos offenderet, tributa singula (Demosthenes) vocabat συντάξεις, illius nominis auctore Callistrato, ut refert Theopompus in decimo Philippicorum.
<urn:lofts:fhg.1.theopompus:98.1> Theopompus historicus Pantaeni filium ait in republica gerenda Pericli adversatum fuisse; non ita Androtio, qui de Melesiae filio hoc tradit.
<urn:lofts:fhg.1.theopompus:98.2> Theopompus ἀντιπολιτεύεσθαι dicit eos, qui in eadem civitate ambitione inter se decertant.
<urn:lofts:fhg.1.theopompus:99.1> Cleon demagogus erat Atheniensium, quibus praefuit septem annos. Is primus demagogorum in rostris clamolibus usus est et conviciis. Tanta erat temeritate ut , auctore Theopompo, quum Athenienses convenissent, in concilium intraret coronam portans et juberet eos differre conventum, sacrum enim se facere et convivio excipere velle hospites, hisque verbis concionem solveret.
<urn:lofts:fhg.1.theopompus:100.1> Theopompus decimo Philippicorum ait: Equi es odium in Cleonem habebant: nam contumelia ab iis affectus et exacerbatus, reipublicae gerendae rationem auocunque modo reprehendit, et mala iis machinari non desiit: accusavit enim eos quod militiam deseruissent.
<urn:lofts:fhg.1.theopompus:101.1> Cleon multatus est quinque talentis, quod Equites contumeliis affecerat: namque acceperat Cleon ab insulanis quinque talenta, ut Athenienses adduceret ad diminuendum iis tributum; hoc quum Equites animadvertissent, oblocuti sunt et pecuniam ab eo repetierunt. Hoc memorat Theopompus.
<urn:lofts:fhg.1.theopompus:102.1> Est revera Chremetis filius (Hyperbolus), ut Theopompus tradit in libro de Demagogis.
<urn:lofts:fhg.1.theopompus:103.1> Theopompus scribit: In exilium miserunt Hyperbolum in sex annos: hic deinde in Samum trajecit ibique domicilio posito mortuus est: ejus cadaver sacco immissum in mare dejecerunt.
<urn:lofts:fhg.1.theopompus:105.1> Demosthenes, pater Demosthenis, fuit, ut tradit Theopompus, ex optimatibus, sed cognomen fuit ei Machaeropoeo, quod officinam magnam gladiorum faciendorum exerceret, et servos ejus artificii haberet peritos.
<urn:lofts:fhg.1.theopompus:106.1> Quare Theopompo miror quid in mentem venerit, ingenio ut Demosthenem mobili dicat fuisse, neque vel rebus vel hominibus diu iisdem delectatum.
<urn:lofts:fhg.1.theopompus:107.1> Scribit etiam Theopompus, quum populus Atheniensis accusatorem in caussa quadam eum nominaret, obstreperet autem morem non gerenti: surrexisse eum ac dixisse, Vos me, Athenienses, consiliarium vel inviti habebitis, calumniatorem ne si volueritis quidem.
<urn:lofts:fhg.1.theopompus:108.1> Unum hujus Calliclis domicilium, ut auctor est Theopompus, quod nuper uxorem domum duxisset, sponsae caussa, quae intus erat, non permiserunt excuti.
<urn:lofts:fhg.1.theopompus:109.1> Amadocus ... Hi bini fuere, pater et filius ... utriusque meminit Theopompus libro undecimo Philippicorum.
<urn:lofts:fhg.1.theopompus:110.1> Boni malique nihil per se evenit hominibus, sed divitias et potentiam sequitur tamquam socia dementia, hanc vero licentia; inopiam contra et humilitatem temperantia sequitur et moderatio: ut difficile sit ad dijudicandum utram harum rerum liberis relinquendam esse existimes.
<urn:lofts:fhg.1.theopompus:111.1> Narrat liber duodecimus res gestas Acoridis Aegyptiorum regis, ut cum barbaris foedus inierit, et pro Evagora Cyprio adversus Persas steterit; qua ratione inopinato Cypriorum imperio potitus sit Evagoras, Audymone Citieo, qui eam tenebat, capto. Qua arte Graeci Agamemnonem secuti Cyprum occuparint, Cinnyra cum suis ejecto, quorum posteri reliqui sunt Amathusii. Ut rex cum Evagora bellum gerere animum induxerit, imperatore creato Autophradata Lydiae Satrapa, navarcho vero Hecatomno: et de pace quam ut summus rerum moderator Graecis concessit, utque acrius cum Evagora dimicarit, ac de navali ad Cyprum pugna. Ut Atheniensium civitas in foeedere cum rege inito perseverare studuerit; Lacedaemonii vero, secundis rebus elati, pacta conventa ruperint. Quomodo Item sub Antalcida pacis foedus percusserint. Ut Tiribazus bellum gesserit, et Evagorae insidias struxerit, utque apud regem Evagoras illum accusarit, ac cum Oronte transegerit. Ut a Nectanibi occupato Aegyptiorum regno, ad Lacedaemonios Evagoras legatos miserit, quaque ratione Cyprium bellum confecerit. De Nicocreonte, quomodo insidias locaverit, quomodo necopinato deprehensus sit, effugeritque. Quomodo cum ejus filia virgine relicta, et Evagoras, et hujus filius Pnytagoras, clam alterutro, concubuerint, Thrasydaeo Eunucho (qui genere Eleus erat) vicissim illis subserviente ad puellae amorem: utque haec ipsis interitus caussa fuerit, Thrasydaeo necem illis procurante. Refert dein, qua ratione Acoris Aegyptius cum Pisidis belli societatem inierit, deque ipsorum regione, et de Aspendiis. De medicis quoque Cois, et Cnidiis, quod Asclepiadae sint, quodque e Syrno posteri Podalirii primi accesserint. De Mopso vate, ejusque filiabus Rhode, Meliade, ac Pamphylia. Ab his Mopsuestiam, et in Lycia Rhodiam, Pampliyliamque regionem nomen accepisse. Ut a Graecis habitari Pamphylia coepta, et mutuum inter eos bellum exarserit: et quomodo Lycii cum Telmisseis, belli duce Pericle eorum rege, pugnarint: nec manus conserere desierint, donec ipsos intra muros compulsos ad concordiam adegerint.
<urn:lofts:fhg.1.theopompus:112.1> Hoc Homericum ll. suadet utrumque, tum ut abeant, antequam naves prorsus perditae sint, tum ut maneant, quum jam putrefactis navibus navigare non possint. Atque Theopompus hanc iis naufragii caussam fuisse dici, eamque ob rem Calchantem et Amphilochum terra iter ingressos esse.
<urn:lofts:fhg.1.theopompus:113.1> Clarus oppidum prope Colophonem, Apollini sacrum; et oraculum Dei, a Manto Tiresiae filia institutum, vel a Claro quodam heroe, ut Theopompus.
<urn:lofts:fhg.1.theopompus:114.1> Theopompus tradit, Ulyssem, quum pest reditum cognovisset, quae Penelopae accidissent, in Tyrrheniam profectum esse, sedemque fixisse Gortynaeae, ubi ab incolis interfectus esset.
<urn:lofts:fhg.1.theopompus:115.1> Det Nubicuculiensibus sanitatem et salutem, ipsis sociisque Chiis.—Chii sane me delectant ubique adjuncti.] Etiam hoc ex historia sumsit. Nam Athenienses in sacrificiis et sibi et Chiis salutem precabantur, quia auxilia Athenas miserant Chii in belli descrimine. Sicut Theopompus libro duodecimo Philippicorum dicit, his verbis: Plerique ab ea re abstinuerunt, ita ut preces facerent pro illis et pro se ipsis: atque libationes facientes in publicis sacrificiis deos precati sunt, ut et Chiis et sibi ipsis bona darent.»
<urn:lofts:fhg.1.theopompus:116.1> Mausolus, princeps Carum: de quo Theopompus scribit, eum a nullo facinore, pecuniae caussa, sibi temperasse.
<urn:lofts:fhg.1.theopompus:116.2> Artemisia, filia fuit Hecatomni, et uxor eademque soror Mausoli; qnam Theopompus ait tabe correptam, prae animi dolore, quem desiderio defuncti mariti et fratris conceperat, obiisse.
<urn:lofts:fhg.1.theopompus:117.1> Philippicorum libro decimo tertio de Cliabria Atheniensi loquens Theopompus, ait: «Non poterat autem in urbe vivere, partim ob morum lasciviam et sumtuosam in vitae suae ratione magnificentiam, partim propter ipsos Athenienses. Sunt enim illi omnibus claris viris infensi. Quare clarissimi quique extra urbem vitam degere praetulerunt: Iphicrates quidem in Thracia, Conon in Cypro, Timotheus in Lesbo, Chares in Sigeo, Chabrias vero in Aegypto.»
<urn:lofts:fhg.1.theopompus:120.1> Deinde deficientibus ab Tacho Aegyptiis, ut Theopompus narrat, et Lyceas Naucratita in Aegyptiacis, nullam ei opem ferens (Tacho Agesilaus) eo adegit eum, ut amisso regno apud Persas salutem peteret.
<urn:lofts:fhg.1.theopompus:121.1> Bubastus, urbs Aegypti—A Theopompo etiam Bubastius dicitur.
<urn:lofts:fhg.1.theopompus:122.1> Servorum urbs] in Libya, ut Ephorus scribit libro quinto. Altera, sacrorum servorum urbs, in qua unus ingenuus est. Est etiam in Creta Dulopolis, ut ait Sosicrates de rebus Creticis, libro primo. Est et alia quaedam in Thracia Πονηρόπολις, quam Philippum condidisse ferunt: qui eo omnes flagitiis infames conduxit, sycophautas, falsos testes, causidicos, et alios id genus facinorosos ad duo millia, ut ait Theopompus libro tertio decimo Rerum Philippicarum.
<urn:lofts:fhg.1.theopompus:123.1> Andera, neutro genere, urbs est in qua lapis reperitur, qui ustus in ferrum transit: deinde cum terra quadam in camino excoctus falsum argentum stillat; cum aere tandem permistus fit orichalcum, uti Strabo libro tertio decimo, et Theopompus eodem referunt.
<urn:lofts:fhg.1.theopompus:124.1> Theopompus Rerum Philippicarum libro quarto decimo ait: «Quando rex (Persarum) ad aliquos suae ditionis venit, in coenam ejus impenduntur viginti talenta, nonnunquam vero etiam triginta. Sunt vero qui multo etiam amplius impendant. Singulis enim oppidis, pro ratione magnitudinis, quemadmodum tributum, sic et coena antiquitus imperata est.
<urn:lofts:fhg.1.theopompus:125.1> Similiter et Theopompus, quum sublimem in modum parasset describere descensum Persarum in Aegyptum, verbis quibusdam minutis omnia reddidit odiosa: «Quae enim civitas, vel quae gens ex iis, quae in Asia sunt, non legatos miserunt ad Regem quid vero ex iis quae terra proveniunt, vel ex iis rebus, quae arte elaborantur, pulchris vel pretiosis, non dono illi missum fuit? nonne multae sumtuosae stragulae et vestes, partim purpureae,  partim pictae, partim albae? nonne multa tentoria aurata, omnibus rebus utilibus instructa? nonne multae etiam vestes tricliniares lectique pretiosi? nonne insuper etiam caelatum argentum aurumque fabricatum, poculaque et crateres, quorum alios videres gemmis adhaerentibus ornatos, alios vero accurate et sumtuose elaboratos. Adhuc etiam ad eum mittebantur innumerae armorum myriades, partim Graecorum, partim barbaricorum; et excedentia numerum jumenta, victimaeque ad caedem designatae totidem: adhuc etiam multi condimentorum modii, multique culeoli et sacci chartarum, et librorum, aliarumque omnium rerum utilium. Tot vero misse erant carnes sale conditae omnigenarum pecudum, ut acervi earum tanti essent, ut illi, qui accederent, e longinque suspicarentur eos esse colles tumulosque alteros contra alteros erectos.
<urn:lofts:fhg.1.theopompus:126.1> Theopompus vero, decimo quinto libro Historiarum Philippicarum, Stratonem ait, Sidoniorum regem, luxu et deliciis omnes homines superasse. «Nam, quibus rebus occupatos Phaeacas finxit Homerus, dies festos celebrantes, potantesque et citharoedos cantoresque audientes; talibus rebus Strato per longum temporis spatium conlinuam operam dedit: et tanto majore, quam illi, furore ad voluptates ferebatur, ut, quum Phaeaces (ut ait Homerus) cum propriis uxoribus filiabusque compotationes instituerent, ille cum tibicinis et psaltriis et citharistriis ageret coetus; arcessito magno meretricum numero ex Peloponneso, et musices peritarum ex lonia, aliarumque pnellarun ex universa Graecia, partim cantatricum, partim saltatricum: quarum etiam ludos et certamina instituere solebat cum amicis, et cum illis continuo consuescere. Nam et per se delectabatur tali vitae genere, et natura servus erat voluptatum; sed magis etiam ad id ipsum agebat aemulatio, qua cum Nicocle contendebat. Mira enim ambitione hi duo inter sese decertabant, uterque studens delicata vita et mollitie superare alterum. Quae inter illos aemulatio, quod quidem accepimus, eo usque progressa est, ut ex advenientibus uterque percunctatus quisnam esset apud alterum apparatus aedium, et quaenam sacrificiorum epulorumque magnificentia, omni studio eniteretur ut illum talibus in rebus antecelleret. Summumque studium ambo in eo posuerunt, ut felices esse viderentur beatique praedicarentur. Nec vero ad finem usque vitae felicitas ulla duravit: uterque enim violenta morte periit.»
<urn:lofts:fhg.1.theopompus:127.1> Dionia, urbs quam Theopompus libro quinto decimo Philippicorum inter Cyprias urbes recenset.
<urn:lofts:fhg.1.theopompus:128.1> Cresium, urbs Cypri, de qua Theopompus libro decimo quinto Philippicorum.
<urn:lofts:fhg.1.theopompus:129.1> Theopompus vero, Historiarum libro docimo quinto.
<urn:lofts:fhg.1.theopompus:130.1> Theopompus quoque quinto decimo Philippicorum libro scribit, Antiphontem a triginta istis eum trucidatum.
<urn:lofts:fhg.1.theopompus:131.1> Cercidas. Demosthenes pro Ctesiphonte, proditores recensens inquit, Arcades Cercidas. Cercidam ex fautoribus partium Macedonicarum fuisse testatur etiam Theopompus libro quinto decimo rerum Philippicarum.
<urn:lofts:fhg.1.theopompus:132.1> Notion. ... Est oppidum praejacens urbi Colopboniorum. Theopompus in quinto decimo.
<urn:lofts:fhg.1.theopompus:133.1> Theopompus vero, sextodecimo libro Historiarum, de alio Rhodio loquens, ait: «Hegesilochus ad res gerendas inutilis redditus ebrietate et aleae studio, et omnino in nulla apud Rhodios dignatione erat, sed ob vitae luxuriam, cum apud familiares, tum apud reliquos cives infamis.» Deinde vero ubi de oligarchia disserit, quam ille cum suis sodalibus instituit, haec subjicit: «Et multas nobiles feminas principumque virorum uxores vitiabant; puerosque haud paucos et adolescentulos corrumpebant: denique eo progressi sunt libidinosae proterviae, ut non vererentur tesseris inter se de ingenuis mulieribus ludere, paciscique quamnam ex ingenuis matronis hi, quibus jactus minor obtigisset, victori stuprandam adducerent: nec ullam admittebant exceptionem, sed quacumque ratione posset, sive persuadendo, sive vim adhibendo, adducere eam victus tenebatur. Et hoc tesserarum ludo mebantur etiam alii nonnulli Rhodiorum, sed maximeomnium et creberrime ipse Hegesilochus, is qui videri volebat praesidere civitati.»
<urn:lofts:fhg.1.theopompus:134.1> Theopompus, decimo scplimo Historiarnm libro: «Chii primi Graecorum post Thessalos et Lacedaemonios servis sunt usi: ad quorum possessionem quidem non eadem via pervenerunt. Lacedaemonios enim et Thessalos servitia sua sibi parasse novimus e Graecis, regionem eam, quam ipsi nunc tenent, prius habitantibus: illi quidem ex Achaeis; Thessali vero, e Perrhaebis et Magnetibus. Et nominarunt redactos a se in servitutem, illi quidem Helotas, hi Penestas. Chii vero barbaris utuntur servis, quos soluto pro eis pretio possident.»
<urn:lofts:fhg.1.theopompus:135.1> Theopompus vero decimo octavo Historiarum libro, de Nicostrato Argivo loquens, qui Persarum regi adulatus est, cum alia scribit, tum haec: «Nicostratum vero Argivum quo pacto nequitiae crimine absolvamus? Qui, quum civitati praeesset Argivorum, et genus et pecuniam et multas opes a majoribus accepisset, adulatione et servilibus obsequiis omnes anteivit, non modo expeditionis illius participes, sed etiam superiores. Primum enim tanti fecit honorari a Rege, ut, quo magis se in illius gratiam fidemque insinuaret, filium suum ad Barbarum adduceret; quod nemo aliorum unquam fecisse comperietur. Deinde quotidie, quando coenam erat capturus, seorsum mensam posuit Genio regis consecratam, cibis et rebus omnibus ad coenam pertinentibus abunde instructam. Nempe quum intellexisset a Persis hoc fieri circa aulam regiam viventibus, eodem obsequii genere sperabat majores divitias a rege se impetraturum: erat enim turpis lucri avidus, et pecuniae ita deditus , ut nesciam an nemo magis.»
<urn:lofts:fhg.1.theopompus:136.1> Nam et Theopompus, decimo nono Philippicorum, scribit: «Agathoclem, qui servus fuerat et unus ex Penestis Thessalicis, Philippus, apud quem multum ille valebat propter adsentationem, et quod in conviviis sodalis saltaret et risum regi moveret, misit qui Perrhaebos perderet, et res ipsius ibi curaret. Tales vero homines semper circa se habebat Macedo; quibuscum propter bibacitatem et scurrilitatem plurimum temporis trivit, in eorumque consessu de rebus maximis deliberavit.»
<urn:lofts:fhg.1.theopompus:137.1> Theopompus vero vigesimo Historiarum libro scribit, circa Bisaltiam lepores gigni, bina habentes jecinora.
<urn:lofts:fhg.1.theopompus:138.1> Siirha, urbs Thraciae. Theopompus in Philippicorum vigesimo.
<urn:lofts:fhg.1.theopompus:139.1> Itemque in vigesimo Rerum Philippi apud Theopompum libro, belli et injuriarum expositio, quam ibi legatis Chalcidensium, de summa rerum ad se missis, facit Philippus.
<urn:lofts:fhg.1.theopompus:141.1> Ladesta, sive Ladestum, una ex insulis Libyrnidum, de qua Theopompus libro vigesimo primo Philippicorum.
<urn:lofts:fhg.1.theopompus:142.1> Libro vero primo et vicesimo Philippicorum, Umbrorum gentem ait, circa Adriaticum mare incolentem, molliliei admodum esse deditam, idemque vitae genus atque Lydos sectantem: incolereque fertilem regionem, uude ad opulentiam sint evecti.
<urn:lofts:fhg.1.theopompus:145.1> Meminit vero eorundem (connarorum et paliurorum) et Theopompus libro primo et vicesimo Philippicorum.
<urn:lofts:fhg.1.theopompus:146.1> De Dionysio eadem narrat idem scriptor primo et vicesimo libro: «Dionysius Siciliae tyrannus, inquit, eos [maxime recipiebat], qui patrimonium suum in compotationes et in aleam et id genus lasciviae prodigerent. Volebat enim omnes esse perditos et flagitiosos: talesque homines adsciscebat fovebtque.»
<urn:lofts:fhg.1.theopompus:147.1> At pater illorum (Hippiae et Hipparchi) Pisistratus moderate usus erat voluptatibus; ita quidem ut nec praediis suis nec hortis custodes praeficeret, ut narrat Theopompus libro vicesimo primo, sed volenti cuique potestatem faceret intandi fruendique, et sumendi quod cuperet.
<urn:lofts:fhg.1.theopompus:148.1> Lyceum, est unum e gymnasiis Atheniensium: quod Theopompus in vigesimo primo, Pisistrato regnante exstructum fuisse testatur.
<urn:lofts:fhg.1.theopompus:149.1> Theopompus vero, libro secundo et vicesimo, de Chalcidensibus Thraciae narrans, ait: «Optima instituta hi insuper habentes, in compotationes et mollitiem et omne genus flagitiosae luxuriae prorsus ruebant. Sunt autem tales Thraces omnes bibaces.»
<urn:lofts:fhg.1.theopompus:150.1> Chytropolis, Thraciae castellum. Theopompus Philippicorum secuudo et vicesimo; «Pervenit Chytropolin castellum, Aphytis coloniam.» Gentile deinde adducit: «Excipientibus vero Chytropolitis eum.»
<urn:lofts:fhg.1.theopompus:151.1> Therma, Aeschines in Apologia de falsa legatione. Est Thraciae oppidulum, ut Theopompus testatur libroRerum Philippicarum vigesimo secundo.
<urn:lofts:fhg.1.theopompus:152.1> Thestorus, ut Cytorus, urbs Thraciae). Theopompus libro vigesimo secundo.
<urn:lofts:fhg.1.theopompus:153.1> Omarium, urbs Thessaliae, de qua Theopompus libro secundo et vigesimo Philippicorum.
<urn:lofts:fhg.1.theopompus:154.1> Symaetha, urbs Thessaliae. Civis Symaetheus, ut Theopompus Philippicorum secundo et vicesimo.
<urn:lofts:fhg.1.theopompus:155.1> Libro vicesimo tertio de Charidemo Orita disserens, quem Athenienses civitate donaverant, (Theopompus) ait: «Nam quotidianae vitae rationem palam. ita lascivam luxuriosamque instituit, ut assidue potaret temulentusque esset, et ingenuis mulieribus vim inferre conaretur. Denique eo usque progressus est intemperantiae, ut a senatu Olynthiorum adolescentulum aliquem poscere auderet formosum venustumque, qui cum Derda Macedone captivus erat factus.»
<urn:lofts:fhg.1.theopompus:156.1> Aeolium, Thraciae peninsulae oppidum, de quo Theopompus Rerum Philippicarum libro tertio et vigesimo: «Profectus sum Aeolium, Atticae urbem, sed quae legibus Chalcidensium utitur.»
<urn:lofts:fhg.1.theopompus:157.1> Brea, urbs in quam Athenienses coloniam misere. Gentile oportebat esse Breates, verum Breaeus repentur apud Theopompum libro tertio et vicesimo.
<urn:lofts:fhg.1.theopompus:158.1> Baetium, urbs Macedoniae, teste Theopompo libro quarto et vigesimo.
<urn:lofts:fhg.1.theopompus:159.1> Gastronia, regio Macedoniae, cujus meminit Theopompus libro quarto et vigesimo.
<urn:lofts:fhg.1.theopompus:160.1> Ares, Aretis, uti Mendetis, castellum Euboeae, auctore Theopompo Philippicorum libro quarto et vigesimo.
<urn:lofts:fhg.1.theopompus:161.1> Ocolum, castellum Eretriensium, de quo Theopompus libro quarto et vigesimo Philippicorum.
<urn:lofts:fhg.1.theopompus:162.1> Scabala, regio Eretriensium Theopompus Philippicorum quarto et vicesimo.
<urn:lofts:fhg.1.theopompus:163.1> Dystus, urbs Euboeae. Theopompus Rerum Philippicarum libro quarto et vicesimo: «Relinquens autem eos qui in vicinia Eretriensium habitant, exercitum duxit contra Dystum.»
<urn:lofts:fhg.1.theopompus:164.1> Theopompus scribit, Euboea a Pericle subacta, Histiaeenses ex pacto in Macedoniam commigrasse, duo autem Atheniensium millia Oreum in coloniam ivisse, quae curia Histiaeensis fuerat.
<urn:lofts:fhg.1.theopompus:165.1> Assera, genere neutro, urbs Chalcidensium, cujus Theopompus libro quarto vigesimo meminit
<urn:lofts:fhg.1.theopompus:166.1> Assesus, oppidum agri Milesii , de quo Theopompus libro quarto et vigesimo Philippicorum mentionem facit.
<urn:lofts:fhg.1.theopompus:167.1> Et ex Theopompi vicesimo quinto libro Rerum Philippicarum (exempla quaedam sumi possunt), quod falso memoretur jusjurandum Graecorum, quod Athenienses a Graecis ante commissum praelium cum barbaris in regione Plataeica praestitum alunt: tum Atheniensium cum Xerxe rege et Graecis foedera. «Ne Marathoniam quidem pugnam, aliaque, quae gloriose praedicare, quibusque fucum facere Graecis civitas Atheniensium consuevit, aeque ab omnibus celebrari.»
<urn:lofts:fhg.1.theopompus:168.1> Atticis literis. ... Theopompus enim libro vicesimo quinto Philippicorum inventa fuisse dicit cum barbaro foedera, quippe quae non Atticis literis, sed lonicis in cippo fuissent incisa.
<urn:lofts:fhg.1.theopompus:169.1> Samiorum populus. Aristophanes in Babyloniis deridens eos, qui notis compuncti erant. Samii enim a tyrannis ad incitas redacti, ob civium penuriam servorum frontibus jus civitatis quinque stateribus venale inscripserunt, ut Aristoteles in Samiorum republica auctor est. Vel quia apud Samios quatuor et viginti literae primum inventae fuerunt a Callistrato, ut Andron in Tripode dicit. Archinus vero, Athenaei filius, archonte Euclide Atheniensibus persuasit, ut Ionum literis uterentur. Aristophanes autem Babylonios docuit per Callistratum, annis [viginti] ante Euclidem, sub archonte Eucle. De eo vero, qui rem istam Atheniensibus persuasit, scribit Theopompus.
<urn:lofts:fhg.1.theopompus:170.1> Theopompus ait, etiam mulieres eorum (Corinthiorum) Venerem precatas esse, ut amorem viris injiceret pugnandi pro Graecia contra Persas, templum Veneris ingressas, quod Medea aedificasse, jubente Junone, diceretur. Etiam nunc eum qui in hoc templum intret ad sinistram conspicere hanc elegiam inscriptam: Hae pro Graecis et civibus cominus pugnantibus steterunt precantes Venerem venerandam: nam sagittariis non volebat Venus divina Medis Graecorum arcem dare.
<urn:lofts:fhg.1.theopompus:171.1> Carnea, festum Doricum, quod Apollini Carneo in Pelopon neso celebratur; nomen habet a Carno vate, qui oracula edidit Heraclidis, ab eo Apollinem appellantibus Carneum. Narrat vero Theopompus Argivos eundem appellare el Jovem et Hegetorem, quod Carnus exercitus dux fuerit, quem Heraclidae interfecerint in Peloponnesum proficiscentem, opinantes eum exeicitus exploratorem esse; hunc postea ab iis, pestilentia vexatis, cultum esse.
<urn:lofts:fhg.1.theopompus:172.1> Callisthenes et Phanodemus narrant, Athenienses Saitarum patres esse, Theopompus contra, Athenienses horum colonos esse. Atticus Platonicus ait, Theopompum maledicentia pervertisse historiam: sua enim aetate venisse Sai qui cognationem cum Atheniensibus renovaverint.
<urn:lofts:fhg.1.theopompus:173.1> Zeranii, gens Thraciae, teste Theopompo libro quinto et vigesimo.
<urn:lofts:fhg.1.theopompus:174.1> Milcorus, oppidum Chalcidicum in Thracia, cujus oppidanus, Milcorius, teste Theopompo libro quinto et vicesimo Philippicorum.
<urn:lofts:fhg.1.theopompus:174.2> Miacorus, oppidum Chalcidicum. Theopumpus libro vigesimo quinto Philippicorum.
<urn:lofts:fhg.1.theopompus:175.1> Drys ... est et alia urbs Thraciae ... quam Theopompus ab Iphicrate conditam fuisse scribit libro vigesimo quinto.
<urn:lofts:fhg.1.theopompus:176.1> Hedyleum... mons est Boeotiae, ut Theopompus quoque testatur libro vigesimo quinto.
<urn:lofts:fhg.1.theopompus:177.1> Alii orichalcum a statuario nomen habere dicunt, ut Socrates et Theopompus libro vigesimo quinto.
<urn:lofts:fhg.1.theopompus:178.1> Theopompus vero, sexto et vigesimo Historiarum libro, scribit: «Thessalos quum nosset Philippus lascivos esse et in omni vita intemperantes, coetus eorum instituebat et convivia, omnibusque modis placere eis studebat; quippe et saltare inter illos, et comissari, et omni lasciviae generi se tradere sustinens. Erat vero etiam ipse ingenio scurrili, et quotidie compotationibus dabat operam eisque institutis gaudebat quae cum his rebus erant conjuocta, hominibusque iis qui ingeniosi vulgo vocantur, eo quod ridicula dicant faciantque. Et ex Thessalis, qui ei se adjunxerant, plures consuetudine potius quam muneribus sibi conciliavit.»
<urn:lofts:fhg.1.theopompus:179.1> Etiam Philippus Alexandri pater bibax erat, ut Theopompus tradit Historiarum libro vicesimo sexto.
<urn:lofts:fhg.1.theopompus:180.1> Aprus urbs Thraciae... auctore Theopompo libro sexto et vigesimo: «Antipatro circa Aprum commorante.»
<urn:lofts:fhg.1.theopompus:181.1> Sacra sunt etiam simulacra ligno fabricata, ut Theopompus tradit libro vicesimo sexto.
<urn:lofts:fhg.1.theopompus:182.1> Theopompus in libro de Delphicorum donariorum spoliatione, «Asopichum, ait, Epaminondae amasium, Leuctricum tropaeum scuto insculptum habuisse, ipsumque etiam mirifica fortitudine pugnasse: consecratum autem id scutum esse Delphis in porticu.» In eodem vero scripto Theopompus ait: «mulierum amori deditum fuisse Phayllum, Phocensium tyrannum, Onomarchum vero puerorum amoribus: et hunc ex Delphicis spoliis, quum consuesset Pythodori Sicyonii filio, formoso puero, qui Delphos venerat quo comam detonderet, donasse ei Sybaritarum donaria, strigiles aureas quatuor. Diniadae vero filiae, tibicinae, Broemiadiae, Phayhus carchesium poculum argenteum donavit, Phocaeensium donarium, et coronam auream hederaceam Peparethiorum. Ipsa vero, inquit, etiam Pythicum canere voluerat; sed a multitudine est prohibita. Lycolae vero, Tricholei filio Physcidae, formoso puero, Onomarchus dedit, ait Th., lauream coronam, Ephesiorum donarium. Idem puer ad Philippum ductus a patre, et ibi prostitutus, absque munere fuerat dimissus. Epilyci Amphipolitae filio, formoso puero, Damippo, Plisthenis donarium Onomarchus dedit. Pharsaliae Thessalae saltatrici lauream ex auro coronam Philomelus dederat, Lampsacenorum donarium. Haec Pharsalia deinde Metaponti a vatibus in foro stantibus, quum vox edita esset ex aenea lauro, quam statuerant Metapontini quo tempore apud eos versabatur Aristeas Proconnesius, ex Hyperboreis (ut perhibebat) rediens, ut primum conspecta est forum ingressa, in furorem actis vatibus, discerpta est. Quumque postea in causam facti inquirerent homines, compertum est occisam esse propter dei coronam.
<urn:lofts:fhg.1.theopompus:183.1> Theopompus, in libro qui inscribitur de compilata ex Delphico templo pecunia, «Chareti, ait, Atheniensi per Lysandrum (?) talenta sexaginta: qua ex pecunia epulum praebuit Atheniensibus in foro, solennibus sacris factis pro victoria parta in pugna adversus Philippi mercenarios.»
<urn:lofts:fhg.1.theopompus:184.1> Phayllus, Onomarchi frater, dum praetoils munere fungitur, non pauca de repositis in templo, ad persolvenda conductitiis stipendia, concidit. Aureos enim lateres viginti et centum a Croeso Lydorum rege dedicatos, binum talentum pondere, ad monetae usum conflavit, prae terea sexaginta et ter centum phialas aureas, quarum singulae duas minas pendebant, aureique leonis et femirae signa (quae simul omnia triginta auri talenta pendebant); ita ut omne illud aurum juxta argenti rationem aestimatum, quatuor millia talentum efficeret. Ex donariis porroargenteis, quae tum Croesus, tum alii consecraverant, a cunctis ducibus plus quam sex millia talentum absumptum fuerat; adeo ut summa omnium, si aurea simul comprehendas, decem millium talentorum aestimationem excedat. Non desunt auctores, qui non minus sacrilegio abreptum fuisse tradant, quam Alexander in Persarum thesauris postea acquisivit. Quin et Phalaecus, cum ordinum suorum ductoribus, pavimentum templi eruere conatus fuerat, propterea quod grandem auri argentique thesaurum ibi contineri a quodam indicatum esset. Et loca quidem circa aram et tripodem effoderunt diligenter; thesauri vero index clarissimi juxta et antiquissimi poetae Homeri testimonium adducebat, ubi sic canit: Quauta nec includit Phoebi, qui spicula torquet, saxosa in Pythone, solum de marmore factum. Quumque a militibus vicina tripodi effodi coepta erant, illico terrae motus exorti terrorem Phocensibus injecere; et quia manifestis deorum prodigiis vindicta sacrilegis denunciabatur, ab opere destiterunt. Dux vero et auctor tam impii facinoris Philon (de quo jam dictum est) brevi post meritas numini poenas exsolvit.
<urn:lofts:fhg.1.theopompus:185.1> Corsiae... est urbs Boeotiae, ut Theopompus scribit libro trigesimo.
<urn:lofts:fhg.1.theopompus:186.1> Pylae. ... De congressu Amphictyonum Pylis habito, Hyperides testatur in Epitaphio, et Theopompus libro trigesimo.
<urn:lofts:fhg.1.theopompus:187.1> Hieromnemones. ... Qui ad Amphictyonum concilium ex singulis civitatibus, quae illius synedrii participes erant, mitlebantur, ita dicti sunt, ut manifestum facit Theopompus libro trigesimo.
<urn:lofts:fhg.1.theopompus:188.1> Quare recte fecerunt Thessali, quod oppidum cui Colacea ( Adulatio ) nomen erat, a Meliensibus habitatum, diruerunt, ut Theopompus ait libro trigesimo.
<urn:lofts:fhg.1.theopompus:189.1> Quid sit illud, quod Demosthenes in Philippicis ait, «Et arcanum illud, de quo multus apud nos sermo est,» Theopompus libro trigesimo primo declaravit. Dicit enim: «Legatos ad Philippum mitlit Antiphontem et C haridemum, acturos etiam de amicitia. Qui quum ad eum pervenissent, ei persuadere conabantur, ut occulte juvaret Athenienses, ut Amphipolin occuparent, Pydnam ei promittentes. Atheniensium vero legati populo quidem hac de re nihil renuntiarunt, quod Pydnaeos latere vellent deditionem ipsorum; sed cum senatu clam agebant.»
<urn:lofts:fhg.1.theopompus:189.2> Cur in occulto? Ne Potidaeatae et Pydnaei, re comperta, sibi caverent. Theopompus dicit de Pydna solum et Amphipoli statutum esse, ut ipse Atheniensibus daret Amphipolin, acciperet vero ab iis Pydnam, quae fuisset ei subjecta; idque in occulto transactum esse, ne Pydnaei, re comperta, caverent: nolebant enim sub Philippi imperio esse.
<urn:lofts:fhg.1.theopompus:190.1> De Epeunactis vero qui vocantur apud Lacedaemonios (sunt autem et hi servorum genus) perspicue Theopompus disserit secundo et trigesimo Historiarum libro, ubi ait: «Quum multi periissent Lacedaemoniorum in bello cum Messeniis, veriti superstites ne eo solitudinis se redactos cognoscerent hostes, in singula eorum qui obierant strate Helotas aliquot traduxerunt: quos deinde etiam civitate donatos Epeunactos vocarunt, quoniam loco mortuorum in strata ipsorum (ἐπ᾿ εὐνάς) fuissent traducti.»
<urn:lofts:fhg.1.theopompus:191.1> Lacedaemonii, ut narrat Theopompus, ampla ditione potiti, quam aliis eripuissent, in ea (Asine) collocaverunt quos ad se confugientes reciperent: eoque Nauplienses recesserunt.
<urn:lofts:fhg.1.theopompus:192.1> Thalamae, urbs Messeniae, de qua Theopompus tertio et trigesimo Philippicorum.
<urn:lofts:fhg.1.theopompus:193.1> Mausus, pagus Corinthi, de quo Theopompus libro secundo et trigesimo.
<urn:lofts:fhg.1.theopompus:194.1> Nostia, vicus Arcadiae, cujus meminit Theopompus libro secundo et trigesimo Philippicorum.
<urn:lofts:fhg.1.theopompus:195.1> Narrat vero idem (Theopompus) tertio et trigesimo Historiarum libro, apud Sicyonios catonacophoros (ab veste cui imae pellicula ovina assuta) nominari servos quosdam, similes epeunactis.
<urn:lofts:fhg.1.theopompus:196.1> Melandia, Sicyoniae regio, de qua Theopompus Philippicorum libro tertio et trigesimo.
<urn:lofts:fhg.1.theopompus:197.1> De peregrinorum e Lacedaemone ejectione Theopompus loquitur libro trigesimo tertio. Etenim quum frumenti aliquando caritate laboraretur, peregrini ejecti sunt, ut Theopompus ait.
<urn:lofts:fhg.1.theopompus:198.1> Theopompus vero, Historiarum libro trigesimo quinto, scribit: «Paphlagonum regem Thyn, quum coenaret, centena omnia mensae inferri jussisse, a bobus incipiendo: quumque ad Persarum regem captivus esset abductus, et in custodia servaretur, rursus eadem sibi apponi jussisse, splendideque vixisse. Itaque Artaxerxem, ea re audita, dixisse, sic eum sibi videri vivere, ut qui brevi esset periturus.
<urn:lofts:fhg.1.theopompus:199.1> Catanira, urbs, teste Theopompo libro quinto et trigesimo Philippicorum.
<urn:lofts:fhg.1.theopompus:200.1> Hic enim (Theopompus) octavo et tricesimo Historiarum libro, ubi de Clearicho narrat, Heracleotarum Ponticorum tyranno, quo pacto multos violenta morte interemerit, plurimisque cicutam dederit bibendam: «Quoniam igitur omnes, inquit, noverant istam veneni propinationem, non amplius egrediebantur domibus quin rutam comedissent: namt qui hac sumta sibi praecavissent, eos nihil laesos esse aconiti potu.» Aitque ibidem: «nominatum inde esse aconilum, quia in loco, cui Aconoe nomen, circa Heracleam nasceretur.»
<urn:lofts:fhg.1.theopompus:201.1> Theopompus scribit, Mariandynum, quum Paphlagoniae in multas ditiones divisae partem possideret, invasisse Bebrycum regionem atque occupasse, nomine a se relicto ei, quam ante tenuerat.
<urn:lofts:fhg.1.theopompus:202.1> Theopompus narrat, initio eam (Amisum) a Milesiis fuisse conditam; deinde a Cappadocum principe; tertium autem ab Athenocle et Atheniensibus frequentatam colonis, et Piraeeum fuisse denominatam.
<urn:lofts:fhg.1.theopompus:203.1> Oedantium, urbs Illyriorum, de qua Theopompus libro octavo et trigesimo Philippicorum.
<urn:lofts:fhg.1.theopompus:204.1> Tricesimo nono libro (Theopompus) ait: «Apollocrates, Dionysii (superioris) tyranni filius, lascivus fuit et ebriosus: nonnullique ex ejus adsentatoribus effecerant, ut quam maxime abalienatus esset apatre.» Hipparinum autem, Dionysii filium, eo quod ebriosus et tyrannicus fuisset, ait interfectum esse. De Nysaeo vero etiam haec scribit: «Nysaeus, superioris Dionysii filius, Syracusis rerum potitus, quadrigas sibi parari jussit, et variegatam vestem sumsit; ad haec gulae, vino, puerorum amori, feminarum stupris, et quae solent alia cum his conjuncta flagitia esse, his operam dedit, atque ita vitam traduxit.»
<urn:lofts:fhg.1.theopompus:205.1> Asae, vicus Corinthi, auctore Theopompo rerum Philippicarum libro nono et trigesimo: «Asae et Mausus vici magni sunt et incolis frequentes.»
<urn:lofts:fhg.1.theopompus:206.1> Merusium, castellum Siciliae, cujus meminit Theopompus libro nono et trigesimo Philippicorum.
<urn:lofts:fhg.1.theopompus:207.1> Xiphonia, urbs Siciliae, de qua Theopompus libro nono et trigesimo Philippicorum.
<urn:lofts:fhg.1.theopompus:208.1> Halicyae, urbs Siciliae, auctore Theopompo.
<urn:lofts:fhg.1.theopompus:209.1> Aethicia, uti Cilicia, auctore Theopompo Rerum Philippicarum libro nono et trigesimo... In Thessalia habitabant in Pindo monte.
<urn:lofts:fhg.1.theopompus:210.1> Hydrus, castellum, masculine, Theopompus nono et trigesimo Philippicorum.
<urn:lofts:fhg.1.theopompus:211.1> Ferunt item, multa Dionysio portentosa prodigia fuisse a deo oblata. Aquila raptam satellitis lanceam in sublime tulit, inde demisil in profundum. Mare, qua alluit arcem, aquam per unum diem dulcem et potabilem praebuit: idque quicunque gustaverunt, percepere. Porcelli ei editi sunt reliquis membris integri, tantum mutili auribus. Id vates exposuerunt defectionis et rebellionis ostentum esse: quod cives non ultra tyrannidi futuri essent dicto audientes. Maris dulcedinem tristium et saevorum temporum in meliora Syracusanis vicissitudinem afferre. Ministrum denique esse aquilam Jovis, lanceam principatus et dominatus insigne: igitur eversionem et excidium tyrannidis moliri deorum principem. Haec Theopompus scripta reliquit.
<urn:lofts:fhg.1.theopompus:212.1> Dyma.... Theopompus libro quadragesimo scribit: «Praesides erant civitatis ex Syracusanis quidem Athanis et Heraclides, ex mercenariis vero Archelaus Dymaeus.»
<urn:lofts:fhg.1.theopompus:213.1> Plurimum vero etiam bibebat Nysaeus, Syracusanorum tyrannus, et Apollocrates: erant autem hi Dionysii superioris filii, ut Theopompus docet Historiarum libro quadragesimo et sequente. Scribit autem de Nysaeo in hunc modum: «Nysaeus, qui post haec tyrannidem occupavit Syracusiorum, quasi quidam capitis reus in vincula conjectus, aut qui sciret paucos sibi menses superesse quibus vitam protracturus esset, crapulae ac vino indulgens vitam peragebat.»
<urn:lofts:fhg.1.theopompus:214.1> Talaria, urbs Syracusanorum, Theopompus in Philippicorum quadragesimo.
<urn:lofts:fhg.1.theopompus:215.1> Quo repellente et repudiante monitionem suam, adsciscit tandem sibi (Timoleon) ex necessariis fratrem uxoris Timophanis Aeschylum, atque ex amicis vatem, quem Satyrum Theopompus, Ephorus et Timaeus Orthagoram vocant.
<urn:lofts:fhg.1.theopompus:215.2> Theopompus, Ephorus et Timaeus Orthagoram quendam vatem memorant.
<urn:lofts:fhg.1.theopompus:216.1> Polybius postquam Timaeum saepe vituperavit, rursus ait: Quis Timaeo praesertim in ejusmodi peccatis parcat, qui ceterorum historicorum tam importune reduviam curat? Is enim Theopompum accusat, quia, quum Dionysius reditum e Sicilia Corinthum longa navi feceril, Theopompus ait rotunda eum advenisse.
<urn:lofts:fhg.1.theopompus:217.1> Theopompus dicit, nimio meri potu oculos Dionysii juuioris esse corruptos, ita ut caecutiret: sedisse vero in tonstrinis, risumque aliis fecisse. Atque in medio plane Graeciae turpiter agens perseveravit, vitam sustinens miserrimam. Et eral documentum non vnlgare mortalibus, ad amplectendam temperantiam et morum honestatem illa fortunarum Dionysii ex tantis in tam abjectas mutatio.
<urn:lofts:fhg.1.theopompus:218.1> Luxuriosus quoque fuit Pharax Lacedaemonius, ut refert Theopompus Historiarum libro quadragesimo, et voluptatibus ita lascive et profuse usus est, ut eam ob causam Siculus magis, quam ob patriam Spartanus esse existimaretur.
<urn:lofts:fhg.1.theopompus:219.1> Theopompi verba haec sunt: «Erat enim priscis temporibus templum Apollinis Amyclaei aeneis ornatum donariis: eisque non statuis, sed lebetibus et tripodibus ex aere factis. Lacedaemonii igitur, quum deaurare vellent faciem dei, nec reperirent in Graecia aurum, ad oraculum miserunt qui deum consulerent, aurum unde emerent? Quibus respondit deus, ad Croesum Lydum prqficiscerentur, ab eoque emerent. Et illi ad hunc profecti emerunt. Hiero vero Syracusius, quum vellet dedicare deo tripodem et Victoriam ex auro diligentissime excocto, neque reperire aurum posset, in Graeciam deinde misit qui anquirerent: qui ubi Corinthum tandem pervenerunt, quod pervestigarunt invenerunt apud Architelem Corinthium, qui longo tempore paulatim coemendo thesauros haud exiguos coacervaverat. Vendidit igitur ille his, qui ab Hierone missi erant, quantum illi poposcerant: deinde manu sua insuper capiens quantum illa complecti posset, velut auctarium dedit. Pro quo Hiero tritico onustam navem, multaque alia dona, ex Sicilia ad eum misit.»
<urn:lofts:fhg.1.theopompus:220.1> Hippus, insula ad Erythram, de qua Theopompus libro secundo et quadragesimo.
<urn:lofts:fhg.1.theopompus:221.a.1> Ipsicuri (Hypsicori?) gens Liguriae. Theopompus libro quadragesimo tertio: «Quam prius habitabant Ipsicuri et Arbaxani et Eubii, Ligures genere.»
<urn:lofts:fhg.1.theopompus:221.a.2> Arbazani, gens Ligystica: «Praeternavigabant primum quidem regionem desertam, quam Hypsicori et Arbazani habitabant.»
<urn:lofts:fhg.1.theopompus:221.b.1> Theopompus libro quadragesimo tertio Philippicorum tradit, quingentis annis post expeditionem Troicam Homerum vixisse.
<urn:lofts:fhg.1.theopompus:222.1> Theopompus vero libro tertio et quadragesimo ait: «lege etiam institutum esse apud Etruscos, ut communes sint mulieres: has vero diligentissimam curam habere corporis, saepeque exerceri cum viris, saepe vero etiam inter se ipsas: nec enim turpe illis haberi, nudas conspici. Coenare autem illas non apud suos maritos, sed apud quoslibet qui adsunt; et propinare quibuscumque libitum esset. Esse autem eas impense bibaces, et adspectu admodum formosas. Alere autem Etruscos omnes qui nascantur infantes, nescientes quo patre quisque natus sit. Vivunt autem et hi deinde eodem modo quo illi a quibus educati erant, compotationes frequentius instituentes, et cum omnibus mulieribus consuetudinem habentes. Nec vero turpe apud Etruscos habetur, in propatulo foedum quid vel facere vel pati: est enim hoc illis patrium. Et tantum abest ut turpe id ducant, ut si herum petit aliquis quo tempore Veneri ille vacat, diserte huic dicant, eo nunc illum occupari, turpi verbo rem ipsam nominantes. Quum vero una sunt sodales aut cognati, hunc morem tenent. Primum quidem, postquam compotare desierunt, quum jam cubitum ituri sunt, introducunt ad eos famuli, accensis adhuc lucernis, nunc meretrices, nunc pueros forma praestantes, interdum etiam mulieres: quibus postquam sunt fruiti, rursus illis introducunt adolescentes vegeta aetate, qui cum ipsis rem habent. Veneri autem dant operam concumbuntque interdum ita ut alii alios in conspectu habeant, plerumque vero tegmina lectulis obducunt e virgulis contexta, quibus superne vestimenta injiciunt. Et congrediuntur quidem maxime cum mulieribus: sed et puerorum et adolescentium consuetudine delectantur. Sunt enim hi apud illos forma admodum praestante; quippe delicate viventes, et corpora laevigantes. Omnes enim versus Occidentem habitantes barbari, partim pice, partim radendo, glabrant corpora: et praesertim apud Etruscos multae institutae sunt officinaae, suntque artifices qui hanc artem exercent, sicut apud nos tonsores. Ad quos quum introierunt, praebent se illis (picandos radendosque) quovis modo, nullo pudore si quis adspiciat aut interveniat. Utuntur autem eodem instituto multi Graeci Italiam incolentes, a Samnitibus et Messapiis edocti.»
<urn:lofts:fhg.1.theopompus:223.1> Drilonius, urbs magna et ultima Celtarum. Gentile, Drilonius, teste Theopompo libro tertio et quadragesimo.
<urn:lofts:fhg.1.theopompus:224.1> Massia, regio quae Tartessiis adscribitur. Gentile, Massianus, quo utitur Theopompus libro tertio et quadragesimo.
<urn:lofts:fhg.1.theopompus:225.1> Xera, urbs circa Herculeas columnas, de qua Theopompus libro tertio et quadragesimo.
<urn:lofts:fhg.1.theopompus:226.1> Eleutheris, urbs Boeotiae Oropo vicina, Coti et Enclei (Cothi et Arcli) opus, auctore Theopompo libro tertio et quadragesimo.
<urn:lofts:fhg.1.theopompus:227.1> Epiroticas gentes Theopompus ait esse quatuordecim: earum nobilissimae sunt Chaones et Molossi, propterea quod olim toti Epiro imperaverant, prius quidem Chaones, post hos Molossi, qui et ob cognationem regum magna fecerunt incrementa (erant enim ex Aeacidarum familia) et ob Dodonaeum apud ipsos oraculum vetustum ac celebre.
<urn:lofts:fhg.1.theopompus:228.1> Elatea... Theopompus enim libro quadragesimo tertio, quatuor civitates ait esse Cassopaeorum, non tres (ut Demosthenes), Elatriam, Pandosiam, Bitiam et Buchetam.
<urn:lofts:fhg.1.theopompus:229.1> Theopompus vero ait juxta Erigonem (Epiri) fluvium acidulam esse aquam; quam qui bibant, perinde eos inebriari atque vinum bibentes.
<urn:lofts:fhg.1.theopompus:229.2> In Lyncestide Theopompus ait aquam esse acidam, quam qui bibant, inebriari velut vino.
<urn:lofts:fhg.1.theopompus:231.1> Apud Thesprotios ex terra carbones, materiam combustivam, effodi Theopompum scribere dicit.
<urn:lofts:fhg.1.theopompus:232.1> Mater Alexandri, Olympias, genus retulit ad Pyrrhum, Achillis filium, et Helenum, Priami filium, ut tradunt Theopompus et Pyrandrus. Pyrrhus vero ab Aeaco genus repetiit, Helenus a Dardano.
<urn:lofts:fhg.1.theopompus:234.1> Tetrarchia... Philippum cuique τετράδι praefecisse suum ἄρχοντα, cum alii scriptores docuere, tum Theopompus libro quadragesimo quarto.
<urn:lofts:fhg.1.theopompus:235.1> Philippum, narrat Theopompus Historiarum libro quadragesimo quarto, Thrasidaeum Thessalum tyrannum constituisse popularium, hominem exigui ingenii, sed adulatorem maximum. At non adulator erat Arcadion Achaeus, de quo idem narrat Theopompus, et Duris quinto libro Rerum Macedonicarum. Hic enim Arcadion, odio ductus Philippi, sponte patrium solum vertit. Erat autem vir imprimis ingeniosus; cujus multa scite dicta commemorantur. Accidit igitur aliquando, ut, quum Delphis versaretur Philippus, simul ibi adesset Arcadion; quem conspicatus Macedo, ad se vocavit dicens: «Quousque fugies, Arcadion.?» et ille: Donec ad eos pervenero, quibus ignotus Philippus.
<urn:lofts:fhg.1.theopompus:236.1> Quinto et quadragesimo libro idem (Theopompus) de Timolao Thebano verba faciens, scribit: «Quum jam non pauci essent, qui in quolidiana vitae ratione luxuriae et compotationibus studerent, neminem puto ex his qui rempublicam gesserunt, aut intemperantiorem fuisse, aut gulosiorem, aut voluptatibus magis servientem, quam hunc quem dixi Timolaum.»
<urn:lofts:fhg.1.theopompus:237.1> Chalia, urbs Boeotiae. Theopompus quinto et quadragesimo: «Chaliam et Hyriam, quae est a tergo illius Boeotiae.» ...Idem: «Postea vero Chalcidenses, bellum gerentes adversus Aeolenses, continentem habentes, et Chalios et Boeotos et Orchomenios et Thebanos.»
<urn:lofts:fhg.1.theopompus:238.1> De Charete idem (Theopompus), libro quinto et quadragesimo, scribit: «Segnis Chares et tardus erat, jamque molle et luxuriosum vitae genus coeperat sectari: quippe exercitui praefectus tibicinas et cantatrices et vulgares meretrices secum circumducebat: et pecuniarum ad bellum collatarum partem in hoc ipsum probrosum vitae genus absumsit, partem in urbe Athenis reliquit oratoribus distribuendam, et plebiscita proponentibus, et privatis hominibus quibus lites essent intentatae Quibus rebus tantum aberat ut indignaretur umquam Atheniensium populus, ut eum magis etiam quam alios omnes cives diligerent: nec immerito. Nam et ipsi eodem modo vivebant; ut juvenes apud tibicinas et meretrices assidue versarentur, et his paullo natu majores tesserarum ludo et alia id genus lascivia tempus tererent, universus vero populus plura impenderet in publica epula et viscerationes, quam in civitatis administrationem.»
<urn:lofts:fhg.1.theopompus:239.1> Demosthenis oratoris vis, ut auctor est Theopompus, quae excitabat animos Atheniensium et incendebat ad gloriam, obstitit omnibus reliquis: ut quasi lymphati, ab oratione ejus rapti ad honestum, metum, rationes, gratiam ab-jicerent. Successus autem hujus oratoris tantus exstitit et tam insignis, ut legatos extemplo mitteret Philippus ad pacem petendam, omnis erigeret se Graecia, et consurgeret adversus id quod impendebat, accommodarent vero se Demostheni non modo praetores Athenienses dicto ei audientes, sed et Boeotarchae, concionibus ille praeesset omnibus non secus tunc Thebanorum quam Atheniensium. Carus erat enim utrobique, et dominabatur non immerito neque ab re, ut ait Theopompus, sed optimo jure.
<urn:lofts:fhg.1.theopompus:240.1> Tilphossaeum.... mons haud procul a lacu Copaide, ut auctor est Theopompus in Philippicis.
<urn:lofts:fhg.1.theopompus:241.1> Acraephia, urbs Boeotiae.... Theopompus urbem Acrae phnia plurali numero appellat.
<urn:lofts:fhg.1.theopompus:242.1> Tletes, gens Iberica, habitans circum Tartessios. Theopompus quinto et quadragesimo.
<urn:lofts:fhg.1.theopompus:243.1> Theopompus in sexto et quadragesimo Rerum Philippicarum, «Arcades, inquit, epulis solennibus heros et. servos excipiunt, et eamdem omnibus mensam instruunt, cibosque omnibus in medium apponunt, eumdemque ealicem omnibus miscent.»
<urn:lofts:fhg.1.theopompus:244.1> Et Theopompus sexto et quadragesimo Historiarum libro ait: «Getae, citharas manibus tenentes pulsantesque, legationes de pace obeunt.»
<urn:lofts:fhg.1.theopompus:245.1> Agessus, urbs Thraciae, auctore Theopompo libro quadragesimo septimo.
<urn:lofts:fhg.1.theopompus:246.1> Cabyle est Thraciae locus, ut refert Theopompus in libro quadragesimo septimo.
<urn:lofts:fhg.1.theopompus:247.1> Astacus, urbs Bithyniae... Est item Byzantinorum regio, cujus Theopompus libro quadragesimo septimo meminit.
<urn:lofts:fhg.1.theopompus:248.1> Danthaletae, gens Thracica, teste Theopompo in libro octavo et quadragesimo.
<urn:lofts:fhg.1.theopompus:249.1> De luxuria et vitae ratione Philippi atque etus sodalium, nono et quadragesimo Historiarum libro haec Theopompus scribit: «Philippus, postquam multae pecuniae compos factus est, non expendit eam celeriter, sed abjecit et profudit, omnium hominum pessimus administrator rei familiaris non modo ipse, sed et hi quibuscum vivebat. Nullus enim eorum, citra exceptionem, recte vivere noverat, aut domum moderate regere. Cujus rei ipse rex caussa fuit: qui quum inexplebilis et sumtuosus esset, quidquid faceret, id temere agebat, sive pecu nias cogeret, sive erogaret. Nam miles quum esset, otium sibi sumere non potuit ad subducendas redituum et expensorum rationes. Praeterea familiariter utebatur hominibus, qui quibuslibet ex locis confluxerant: ahi enim ex illa ipsa regione, alii vero e Thessalia, alii ex reliqua Graecia, non pro generis nobilitate aut pro virtutis merito selecti: sed si quis erat, sive inter Graecos, sive inter barbaros, lascivus aut flagitiosus, aut moribus effrenis, hi fere omnes in Macedoniam confluentes, sodales Philippi appellabantur. Si quis vero moribus non tam perversis ad eum venisset, per vitae rationem Macedonicam brevi illorum similis evadebat. Nam bella et expeditiones et ingentes sumtus, ad audaciam eos et vitae immodestiam, luxuriosamque et latronum vitae similem instigabant.
<urn:lofts:fhg.1.theopompus:249.2> Modestis moribus homines et ad rem familiarem attentos aspernabatur Philippus: qui in alea et in compotationibus vitam traducerent, hos solos laudabat ornabatque. Quare non modo, ut his rebus numquam carerent, curavit: verum etiam reliquae omnis iniquitatis et libidinis athletas eosdem effecit. Quid enim turpe vel scelestum ab iis abfuit? aut quid honestum probumve adfuit? Nonne hi erant, qui, viri quum essent, numquam non rasi et deglabrati conspiciebantur? nonne, qui aliis ad infames libidines abutebantur barbatis hominibus? Et quidem duo vel tria mascula scorta quisque eorum secum circumducebat: ipsi vero eadem rursus ministeria aliis praebebant. Quare merito illos non amicos regis, sed amicas, dixisses; nec milites, sed prostibula, nominasses. Nam quum ingenio homicidae essent, moribus scorta virilia erant. Ad haec, sobrietatem perosi, temulentiam amabant; a modestia alieni, nil nisi rapinam et caedem meditabantur. Veritatem colere, et servare datam fidem, nihil ad se pertinere existimabant: pejerare vero et decipere, in summa laude ponebant. Quae aderant, non curabant: quae vero deerant, ea concupiscebant: quamquam, quantam Europae partem jam tum possidentes! Puto enim, familiares amicosque Philippi, quum non plures essent eo tempore quam octingenti, non minorem terrae tractum, cujus fructus perciperent, possedisse auam decies mille Graeci qui optimos plurimosque fundos possiderent. Atque, ut paucis absolvam, praesertim quum tot et tanta negotia mihi incumbant, sic apud me existimo: quotquot amici et comites Philippi dicebantur, teterrimas fuisse belluas, quales nec Centauri, qui Pelium incoluere, nec Laestrygones, qui Leontinos campos tenuisse perhibentur, nec ulla alia hujusmodi monstra, exstiterunt.»
<urn:lofts:fhg.1.theopompus:250.1> Miscera, urbs Sicaniae, de qua Theopompus libro nono et quadragesimo Philippicorum.
<urn:lofts:fhg.1.theopompus:251.1> Indara, Sicanorum urbs, de qua Theopompus.
<urn:lofts:fhg.1.theopompus:252.1> Libro quinquagesimo de Methymnaeis haec Theopompus dicit: «Victu utebantur sumtuoso, decumbentes, potantesque: nullum autem factum edentes quod illis sumtibus dignum fuisset. Sed huic illorum vitae generi finem fecit Cleomenes tyrannus: qui et lenarum, quae prostituere ingenuas mulieres consueverant, tres aut quatuor clarissimas in meretricia facienda, saccis inclusas mari jussit mergi.»
<urn:lofts:fhg.1.theopompus:253.1> Caroscepi (Caris horti), locus Thraciae, de quo Theopompus libro quinquagesimo. Gentile, Carocepita, utidem.
<urn:lofts:fhg.1.theopompus:254.1> Σκιράφια vocabant loca, ubi alea ludebatur, quod aleatores in Sciro versarentur, ut Theopompus significat libro Historiarum quinquagesimo.
<urn:lofts:fhg.1.theopompus:255.1> Cranea, castellum Ambraciotarum, auctore Theopompo libro quinquagesimo primo.
<urn:lofts:fhg.1.theopompus:256.1> Hieronymus. ... Alter vero est Hieronymus Megalopolitanus; hic Macedonum partibus valde addictus fuit, ut Theopompus testatur libro quinquagesimo primo.
<urn:lofts:fhg.1.theopompus:257.1> Myrtis... Theopompus autem in primo et quinquagesimo Paseam et Amyrtaeum inter Argivos nominat qui Macedonum partibus favebant.
<urn:lofts:fhg.1.theopompus:258.1> Theopompus, Damasistrati filius, scriptum reliquit, Archidamum, ejus belli gerendi socium fuisse; atque adeo Dinicham, Archidami uxorem, ab iis, qui rerum apud Phocenses potiebantur, corruptam muneribus, Archidamum ad opem illis ferendam effecisse promtiorem.
<urn:lofts:fhg.1.theopompus:259.1> Libro secundo et quinquagesimo scribit (Theopompus): «Archidamum Lacedaemonium, spreta vitae ratione patria, peregrinis mollibusque moribus adsuevisse. Itaque domi, inquit, vitam agere non amplius sustinuit, sed propter intemperantiam semper extra patriam transigere studuit. Quare, quum Tarentini legatos misissent qui auxilium peterent, continuo cum illi proficisc opem laturus properavit: ibique in bello vita functus, ne sepulcro quidem honoratus est, quamvis magnam pecuniae vim hostibus promisissent Tarentini , ut auferre corpus ejus humareque ipsis liceret.»
<urn:lofts:fhg.1.theopompus:260.1> De Tarentinis disserens secundo et quinquagesimo Historiarum libro, sic scribit (Theopompus): «Tarentinorum civitas unoquoque fere mense boves sacrificat, et publica convivia celebrat. Privatorum vero multitudo continuo in conviviis compotationibusque versatur. Esique vulgatum quoddam Tarentinorum dictum hujusmodi: alios homines sua industria, et in opere faciendo sedulitate, futuram sibi parare vitam: se vero, qui convivia agant et voluptatibus fruantur, non esse victuros, sed jam nunc vivere.»
<urn:lofts:fhg.1.theopompus:261.1> Baretium, locus ad mare Adriaticum, cujus Theopompus libro quinquagesimo secundo meminit.
<urn:lofts:fhg.1.theopompus:262.1> Quinqua gesimo tertio libro, postquam de rebus ad Chaeneroneam gestis verba fecit, et de legatis qui tum aderant Atheniensium, quos ad convivium rex vocaverat, sic pergit Theopompus: «Philippus vero, postquam illi e convivio discesserant, protinus meretrices nonnullas arcessivit, et tibicinas vocari jussit, et Aristonicum citharoedum et Dorionem tibicinem, reliquosque qui cum eo compotare consueverant. Hujusmodi enim homines ubique secum circumducebat; multaque sibi instrumenta compotationis et consuetudinis paraverat. Quum enim vino esset deditus lascivisque moribus, magnum numerum scurrarum et musicorum et hominum ridicula dicentium in comitatu suo habebat. Postquam igitur tota nocte potasset, et per temulentiam gnaviter esset tumultuatus, ceteris omnibus dimissis discedereque jussis, jam sub auroram ad legatos Atheniensium comissarum perrexit.»
<urn:lofts:fhg.1.theopompus:263.1> At populus non his modo exemit Demosthenem, sed quoque colere non destitit.... Itaque quum relata a Chaeronea conderentur tumulo ossa, commisit ei ut eos qui occubuerant, laudaret; nec abjecto vel fracto animo tulit, ut scribit et declamat Theopompus, casum.
<urn:lofts:fhg.1.theopompus:264.1> Theopompus hunc locum (Parapotamios vicum) distare ait a Chaeronea stadiis circiter quadraginta, et fines ibi esse Amphrysensium, Panopensium atque Dauliensium. Situm esse in mediocriter sublimi colle prope aditum e Boeotia in Phocidem inter Parnasum et Hedylium montem, quinque fere stadiis a locis in medio positis distantem: quos Cephissus dirimat, angustum utrinque praebens transitum, ortus e Lilaea Phocidis urbe, quod et Homerus ostendit, Quique Lilaeam habent Cephissi fontibus aptam: et in lacum Copaidem se effundit: Daulium autem extendi ait ad sexaginta stadia ad Hyphanteum usque, ad quod jacet Orchomenus.
<urn:lofts:fhg.1.theopompus:265.1> Theopompus in libro quarto et quinquagesimo Historiarum ait: Philippo regnante circa Bisaltiam et Amphipolin et Graestoniam in Macedonia, medio vere ficus arbores ficos, vites uvas, itemque oleas, quo tempore primum germinare alias consuevissent, olivas tulisse: et omnibus in rebus prospero successu usum esse Philippum.
<urn:lofts:fhg.1.theopompus:266.1> Carya, locus Laconicae, de quo Theopompus libro quinquagesimo quinto.
<urn:lofts:fhg.1.theopompus:267.1> Tricarana, castellum Phliasiae, Theopompus libro quinto quinquagesimo.
<urn:lofts:fhg.1.theopompus:268.1> Theopompus in Historiarum libro sexto et quinquagesimo scribit, Xenopitheam, Lysandridae matrem, omnibus in Peloponneso mulreribus forma antecelluisse. Interfecerunt autem illam Lacedaemonii, et sororem ejus Chrysen, quum Lysandridam sibi adversarium Agesilaus rex, excitata seditione, ut in exilium pellerent Lacedaemonii, perfecit.
<urn:lofts:fhg.1.theopompus:269.1> Alea, urbs Arcadiae, auctore Theopompo libro qumquagesimo sexto.
<urn:lofts:fhg.1.theopompus:270.1> Eugea, oppidum Arcadiae, de quo Theopompus libro quinquagesimo sexto.
<urn:lofts:fhg.1.theopompus:271.1> Lycaea, urbs Arcadiae, de qua Theopompus libro quinquagesimo sexto.
<urn:lofts:fhg.1.theopompus:272.1> Theopompus auctor est, eos qui in templum Jovis in Arcadia, quod nemini adire licet, fuerint ingressi, umbrae expertes reddi.
<urn:lofts:fhg.1.theopompus:273.1> Aegirusa, oppidum Megaridis, uti Strabo testatur. Dicitur etiam Aegirus, uti Theopompus libro quinquagesimo sexto vocat.
<urn:lofts:fhg.1.theopompus:274.1> Messapeae, castellum Laconicae, cujus gentile Messapeensis. Hoc nomine Jupiter ibidem colitur, teste Theopompo libro quinquagesimo septimo.
<urn:lofts:fhg.1.theopompus:275.1> Quum victores coronis ornaret. Demosthenes in oratione adversus Aeschinem, pro quum honoraret, eodemque sensu τὸ στεφανοῦν apud alios, ut Theopompum libro quinquagesimo septimo.
<urn:lofts:fhg.1.theopompus:276.1> Theopompus Chius, in Consiliis ad Alexandrum, de Theocrito populari suo loquens, scribit: «Bibit ex vasis argenteis et aureis; reliquisque omnibus vasis, quae mensae imponuntur, ejusdemmodi utitur; is qui olim, non dico ex argenteis, imo ne ex aeneis quidem, sed e fictilibus bibebat, et his quidem interdum mutilis.»
<urn:lofts:fhg.1.theopompus:277.1> Theopompus in Epistola ad Alexandrum, Harpali accusans insolentiam, ait: «Dispice vero et plane cognosce ex Babyloniis, quo modo Pythionicam vita functam prosecutus sit. Bacchidis haec serva fuerat tibicinae; quae ipsa Sinopae servierat Thraciae, ei quae scortationis oflicinam ex Aegina Athenas transtulit: ut adeo non modo triserva, sed et triscor tum Pythionica fuerit. Huic igitur duo monumenta posuit, in quae amplius ducentis talentis impendit: ut mirarentur omnes, his qui in Cilicia pro tuo regno et pro Graecorum libertate mortem obierunt, nondum nec ab illo, nec ab eorum quoquam qui rebus praesunt, ornata esse sepulcra; Pythionicae vero meretricis monumentum aliud Athenis, aliud Babylone conspici, jam pridem absolutum. Quam enim norunt omnes mercede aequali omnibus proposita communem fuisse volenti cuique, huic ausus est is, qui tuum se amicum dicit, templum atque sacram aram statuere, nominareque fanum atque aram Pythionicoe Veneris; simul divini numinis spernens vindictam, et tuos honores ludibrio habere ausus.»
<urn:lofts:fhg.1.theopompus:278.1> Theopompus in Epistola pro Chiis scripta ait, post Pythionicae obitum Harpalum Athenis accivisse Glyceram: quae quum venisset, in regia habitavit Tarsi, et a populo adorata est, et regina appellata: vetitumque fuisse, ait, ne quis Harpalum corona donaret, quin simul Glyceram coronaret. Eumdem in oppido Rosso etiam statuam illius aeneam ponere conatum esse juxta suam.
<urn:lofts:fhg.1.theopompus:279.1> Theopompus Chius in libro contra Platonis Scholam:
<urn:lofts:fhg.1.theopompus:280.1> Hunc (Antisthenem) solum ex omnibus Socraticis Theopompus laudat, dicens fuisse acutissimum et ex suavitate colloquii quemlibet capere ac traducere quo vellet.
<urn:lofts:fhg.1.theopompus:281.1> Moritur (Plato) eo quo diximus modo, tertio decimo Philippi regis anno, ut Phavorinus tertio Commentariorum refert, a quo et objurgatum fuisse illum Theopompus auctor est.
<urn:lofts:fhg.1.theopompus:282.1> Κύρβεις (tabulae, in quibus leges inscribuntur) inde nomen habent, quod sursim erectae sunt (κεκορύφωνται, vel a Corybantibus, a quibus inventae sunt, ut Theopompus ait in libro de Pietate.
<urn:lofts:fhg.1.theopompus:283.1> Similia his Theopompus etiam memoriae prodidit. Magnetem enim quendam ex Asia inquit praedivitem hominem fuisse, qui quum copioso pecudum grege abundaret, per singulos annos diis multa et magnifica sacrificia exhibere consuevisset, tum ob opum affluentiam, tum ob pietatem, et quia diis placere summopere studebat. Hunc ita affectum ad deum Delphos profectum cum sacrificiis fuisse, quumque ibi magnifica hecatombarum pompa Apollinem fuisset veneratus, ad oraculum consulendum fuisse ingressum: quumque se praeclarissime omnium diis caltum exhibere arbitraretur, Pythiam interrogasse quisnam esset, qui optime et promtissime deum veneraretur, eique gratissima sacrificia offerret, ratum fore ut sibi palma ea in re sine dubio concederetur: vatem autem respondisse omnium optime deos colere Clearchum, qui Methydrii, id Arcadiae oppidum est, habitaret. Illum autem mirum in modum admiratum in animum induxisse suum, ut eo pergeret, atque hominem conveniret, ab eoque quo pacto sacrificaret, sciscitaretur. Quumque Methydrium confestim se contulisset, primum quidem oppidi exiguitate et humilitate conspecta rem ita contempsisse, ut nedum ejus privatum quempiam, sed ne civitatem quidem totam praeclarius, et magnificentius se venerari deos posse existimaret. Nihilominus tamen ad hominem accessisse, ab eoque requisivisse, ut modum quo deos coleret, sibi explicaret. Clearchum vero ita dixisse: Ego quidem summa diligentia semper in constitutis temporibus diis sacrifico: dum et singulis quibusque mensibus in noviluniis Mercurium, et Hecaten, et reliquos deos quos majores nostri nobis reliquernut, corno atque orno, thureque ipsis, et libis, et placentis sacra offero: et quotannis publicas oblationes celebro, ita ut nullum solenne festum unquam omittam. In quibus sane non mactatis bobus, neque victimis jugulatis deos placo, sed quibuslibet, quae facile occurrerint. Atque in primis illud studeo, ut ex omnibus tempestivis frugibus quae e terra mihi suppetunt primitias diis reddam. Alias siquidem mihi ad vescendum sumo, alias aris eorum adolere consuevi. Nam quum eo sim contentus, quod mihi est satis, ut boves immolarem, adjicere animum nunquam potui.
<urn:lofts:fhg.1.theopompus:284.1> Si quis plurima possidens bona tristem vitam peragere vellet, omnium infelicissimus esset, et eorum qui sunt et eorum qui erunt.
<urn:lofts:fhg.1.theopompus:285.1> Et quemadmodum in Philippi laudatione Theopompus: «Philippum, si in eodem animi studio perseverare vellet, totius Europae imperio mox potiturum.»
<urn:lofts:fhg.1.theopompus:286.1> Theopompns ait, apud Chalcidenses in Thracia esse locum, quem quae adirent alia animalia, abire mullo malo affecta: scarabaeorum vero nullum effugere, sed in orbem circumactos ibi interire; ac propterea locum appellari Cantharolethrum.
<urn:lofts:fhg.1.theopompus:287.1> Auctor est Callimachus, Theopompum scribere, fontem apud Lusos et apud Lampsacenos in se continere mures domesticis similes.
<urn:lofts:fhg.1.theopompus:288.1> Secundum Callimachum Theopompus scribit, apud Cychropses Thraces esse fontem, quem qui gustavisset, statim mori.
<urn:lofts:fhg.1.theopompus:289.1> Theopompus urbem quoque in illo ipso confinio (Eleae et Dymae) ponit Larissam.
<urn:lofts:fhg.1.theopompus:290.1> Tmolus quidem satis est determinatus et mediocrem habet circumscriptionem in ipsis Lydiae partibus: Messogis autem in oppositam partem porrigitur usque ad Mycalen a Celaenis sumto initio, ut auctor est Theopompus.
<urn:lofts:fhg.1.theopompus:291.1> Non permisit Agesilaus cum tantis, ut Theopompus tradidit, belli fluctibus et undis Lacedaemonios luctari: verum media ac praecipua urbis loca militibus gravis armaturae stipavit, Thebanorumque minas et jactantiam tulit, nominatim se, sicut facem belli et horum auctorem malorum, lacessentium, ac de solo jubentium certamine decernere. Nec minus, quam haec, obtundebant Agesilaum urbani tumulus, clamores et discursus, quum senes aestuarent praesenti fortuna, nec conquiescere feminae possent, sed prorsus amentes ad clamores et ignem hostium circumferrentur.
<urn:lofts:fhg.1.theopompus:292.1> Theopompus auctor est, quum jam Boeotarchae discedere inde constituissent, Phrixum Spartiaten eos adiisse, mercedemque ab Agesilao deportandi exercitus decem talenta attulisse; ita exsequentibus, quae jam pridem placuerant, hostes suppeditarunt viaticum.
<urn:lofts:fhg.1.theopompus:293.1> Theopompus narrat eos qui ad Solis occasum habitant, censere et appellare hiemem Saturnum, aestatem Venerom, ver Proserpinam: et omnia nasci ex Saturno atque Venere.
<urn:lofts:fhg.1.theopompus:294.1> Quem magis juvet dormire cum formosissima muliere, quam invigilare iis quae de.... Thisba scripsit Theopompus?
<urn:lofts:fhg.1.theopompus:295.1> Theopompus scribit primum apud Chios factum esse nigrum vinum: et serere colereque vitem Chios, ab Oenopione Bacchi filio, qui cultoribus frequentavit insulam, edoctos, vicissim ceteros mortales docuisse.
<urn:lofts:fhg.1.theopompus:296.1> Theopompum Chium narrare, repertam vitem esse Otymriae juxta Alpheum: esseque locum octo stadia ab Elide distantem, ubi incolae festis Bacchanalium diebus tres aeneos lebetes vacuos includant, et praesentibus advenis obsignent; quos deinde, ubi rursus aperiant, vino repletos inveniant.
<urn:lofts:fhg.1.theopompus:297.1> ......quam (Atheniensium civitatem) Pythius Apollo larem Groecioe praedicaverat, Prytaneum vero Groecioe nominavit Theopompus ille maledicentissimus, qui alibi dixit plenas esse Athenas Dionysiacorum adulatoribus et nautis, et grassatoribus, tum falsis testibus, sycophantis, falsis subscriptoribus.
<urn:lofts:fhg.1.theopompus:298.1> Rursusque idem (Theopompus) in alia Historiarum parte scribit: «Philippus partim quidem natura ad furorem pronus et in periculis praeceps fuit, partim vero ex temulentia. Fuit enim bibax; et saepe ebrius in hostes ivit.»
<urn:lofts:fhg.1.theopompus:299.1> Xylolychnuchi (i. e. candelabri lignei) meminit Alexis: ac fortasse simile hoc est ei quod apud Theopompum obeliscolychnium nominatur.
<urn:lofts:fhg.1.theopompus:300.1> Teres, Odrysarum rex, ut refert Theopompus, duorum et nonaginta annorum quum esset, obiil.
<urn:lofts:fhg.1.theopompus:301.1> «Quum Philippus (inquit Theopompus) valeret res necessitate cogente devorare.»
<urn:lofts:fhg.1.theopompus:302.1> Theopompus: «Satis enim scio in viventes a mul. tis acerbe, inquit, inquiri: mortuis vero, quia longum tempus intercessit, remitti invidiam consuevisse.»
<urn:lofts:fhg.1.theopompus:303.1> Aegys, oppidum Laconicum. Cives Aegytae... Theopompus vero oppidanos Aegyenses nominat.
<urn:lofts:fhg.1.theopompus:304.1> Acyphas, urbs una ex Tetrapoli Dorica, de qua Theopompus mentionem facit.
<urn:lofts:fhg.1.theopompus:305.1> Alisarna, urbs Troadis, auctore Theopompo.
<urn:lofts:fhg.1.theopompus:306.1> Achani, gens circa Scythiam, quam Theopompus Acharnos nuncupat.
<urn:lofts:fhg.1.theopompus:307.1> Buthia, urbs Ioniae. Theopompus regionem nominat.
<urn:lofts:fhg.1.theopompus:308.1> Hermonassa, insula parva cum urbe in Cimmerio Bosporo, Ionum colonia.... Hecataeus autem et Theopompus urbem eam vocant.
<urn:lofts:fhg.1.theopompus:309.1> Melitaea, urbs Thessaliae... eam Theopompus Meliteam appellat.
<urn:lofts:fhg.1.theopompus:310.1> Neandrea, urbs Troadis in Hellesponto... Dicitur quoque Neandrium genere neutro apud Theopompum.
<urn:lofts:fhg.1.theopompus:311.1> Scithae, urbs Thraciae prope Potidaeam. Civis Scythaeus, ut inquit Theopompus.
<urn:lofts:fhg.1.theopompus:312.1> Scybrus, regio Macedonica, ut Theopompus.
<urn:lofts:fhg.1.theopompus:313.1> Treros, regio Thraciae, et Treres, gens Thracica. Theopompus Trares eos vocat.
<urn:lofts:fhg.1.theopompus:314.1> Hyperesia, urbs Achaiae. ... Gentile Hyperesiae, Hyperesiensis. Theopompus vero Hyperasienses vocat per a.
<urn:lofts:fhg.1.theopompus:317.1> Thronium, urbs Locridis, auctore Theopompo in....
<urn:lofts:fhg.1.theopompus:318.1> Ὁμηρεύσοντες—Theopompus ὁμηρεῖν inquit priscis significasse sequi. Inde factum, ut obsidio traditos ad fidem pactionum confirmandam ὁμήρους appellarent.
<urn:lofts:fhg.1.theopompus:319.1> Bisyras, heros Thracius; Theopompus Chersonesitam dicit Bistyram.
<urn:lofts:fhg.1.theopompus:320.1> Donastam, Apollinem: Theopompus.
<urn:lofts:fhg.1.theopompus:321.1> Αὐτοβοεί: una cum voce, statim cum clamore, de iis quae extemplo perficiuntur, in exsequendis operibus bellicis, ut celerrime et una cum clamore bellico; ita Thucydides. Apud Theopompum signi£cat: omnibus viribus.
<urn:lofts:fhg.1.theopompus:322.1> Cilicismum. Sic Theopompus historicus vocat caedem ex ebrietate et temulentia ortam.
<urn:lofts:fhg.1.theopompus:323.1> Phormio. Hujus etiam Theopompus in Philippicis mentionem facit.
<urn:lofts:fhg.1.theopompus:325.1> Lacedaemonii scutis inscribehant: L, ut Messenii: M; Eupolis: Terrore enim perculsus est, quum videret fulgentia Lambda. Ita etiam Theopompus.
<urn:lofts:fhg.1.theopompus:326.1> Γειτονιᾶν (vicinum esse) pro γειτνιᾶν. Theopompus in Philippicis γειτονεῖν.
<urn:lofts:fhg.1.theopompus:327.1> Κατᾶραι pro ἐλθεῖν (venire), Theopompus.
<urn:lofts:fhg.1.theopompus:328.1> Ἄκατος appellatur poculum, quod navigio rotundo simile est; ita Theopompus.
<urn:lofts:fhg.1.theopompus:329.1> Ἄλυπος, qui dolore non afficitur, dicitur is etiam ἀλύπητος, apud Theopompum.
<urn:lofts:fhg.1.theopompus:330.1> Ἄνεχε pro πάρεχε (praebe), Theopompus.
<urn:lofts:fhg.1.theopompus:331.1> Ἄνθήλιος (soli oppositus)... nonnunquam etiam imitamentum, effigies, simulacrum, permutatio, permutatio, ut apud Theopompum.
<urn:lofts:fhg.1.theopompus:332.1> Pessimi autem sunt Theopompi scriptoris ἀπολῖται (exules), ἀφέταιροι (excommunicati) et Ἀπαθηναῖοι (ab Atheniensibus desciscentes).
<urn:lofts:fhg.1.theopompus:333.1> Sed nomen ἀποκήρυκτος (abdicatus) veteribus in usu non est; sed Theopompus scriptor, hoc utitur. Verum nec Theopompus interpretationis amussim habet.
<urn:lofts:fhg.1.theopompus:334.1> Memorabilis et Epiroticus Cerberus est, et Alexandri canis, cum leonius congrediens, genere Indico, et centum minis emptus, cui mortuo urbem Alexandrum condidisse Theopompus scribit.
<urn:lofts:fhg.1.theopompus:335.1> Atque Theopompus demonstravit, substantiam dulcem ex his esse compositam, non vero dulcedinem.
<urn:lofts:fhg.1.theopompus:336.1> Poni ἀνενεγκεῖν etiam pro ἀναπνεῦσαι, ut vult Pausanias, ostendit Theopompus, dicens: «Aliquamdiu vocem perdidit, deinde vero respiravit (ἀνηνέχθη).»
<urn:lofts:fhg.1.theopompus:337.1> Ita usurpatur, ut idem Dionysius dicit, etiam apud Theopompum ἀβυρτάκη, jus quoddam amarum barbaricum, porro, cardamo, baccis mali Punicae aliisque similibus confectum; ait enim: «Veniet in Medorum terram, ubi cardamo plurimo et porro conficitur ἀβυρτάκη.»
<urn:lofts:fhg.1.theopompus:338.1> Centaurum muliebria quoque pudenda significare probant veteres, testemque hujus rei adhibent Theopompum.
<urn:lofts:fhg.1.theopompus:339.1> Pelops, Tantali filius, quum pro praemio juvenilis venustatis a Neptuno equos invictos cum curru accepisset, Pisam in Peloponneso sitam contendit, ut Hippodamiam uxorem duceret, patrem ejus, Oenomaum, procorum interfectorem, certamine devincendi cupidus. Quum autem esset prope Lesbum, Cillus, ejus auriga, mortuus est. Is Pelopi, magno dolore ob ejus mortem affecto, etiam per somnium adstitit, exitium suum lamentans et funus petens. Quare surrexit, simulacrum igne purgavit, deinde sepelivit Cilli cinerem, sepulcrum in ejus honorem magnifice erexit, et prope sepulcrum exstruxit templum, quod Apollini Cillaeeo consecravit, quia Cillus repentina morte e vita cesserat; quin etiam urbem condidit, quam Cillam appellavit. Cillus vero etiam post mortem Pelopi auxilio fuisse videtur, ut Oenomaum vinceret in certamine. Narrantur haec apud Theopompum.
<urn:lofts:fhg.1.theopompus:340.1> De Solis regni distributione inter ejus filios, Aeetam et Aloeum, Theopompus Chius adducit Eumelum Corinthium poetam historicum, ita dicentem: Sed quum AEetes et Aloeus nati esseut Sole et Antiopa: tum in duas partes terram divisit filiis suis Hyperionis filius illustris: quam Asopus incoluerat, eam praebuit divino Aloeo; quam vero Ephyra tenuerat, eam AEetae dedit omnem. AEetes autem volens eam Buno tradit curandam, Dum ipse postea rediret vir, [Colehidem. Vel aliqnis ex ipso natus; ipse vero se contulit in terram Observes, reliquos historicos Aeetam et Aloeum Persae et Solis, istum vero Eumelum Antiopae et Solis filios dicere.
<urn:lofts:fhg.1.theopompus:341.1> Ἀμφιφορεῖς secundum Theopompum dicuntur quos ceteri μετρητὰς vocant.
<urn:lofts:fhg.1.theopompus:342.1> Chytri, festum Atheniensium Baccho consecratum; celebratur hanc ob causam, quam Theopompus quoque exponit, ita scribens: «Homines e diluvio servatos nomine ejus diei, quo animos erexissent, appellasse totum festum: tum morem iis esse, ut Olynipiorum quidem deorum sacrifr cent omnino nulli; Mercurio vero Inferno. Atque chytram (ollam), quam omnes coquunt in urbe, nemo gustat sacerdotum. Hoc faciunt eo die, et qui tum adsunt pro mortuis placant Mercurium.» Celebrabantur ibi certamina, Chytrina appellata, ut Philochorus libro sexto Atthidum tradit.
<urn:lofts:fhg.1.theopompus:343.1> Mos erat ut quum mena auferebatur, in Boni Dei honorem vinum degustarent, quod tradit Theopompus.
