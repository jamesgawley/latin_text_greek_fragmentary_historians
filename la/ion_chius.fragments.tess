<urn:lofts:fhg.2.ion_chius:1.1> In adolescentulorum amorem pronus etiam fuit Sophocles ut in mulierum Euripides. Ion quidem poeta, in libro qui inscribitur Epidemiae, haec scribit: «Cum Sophocle poeta in Chio congressus sum, quum exercitus imperator Lesbum navigaret, viro jocoso inter pocula et urbane face to. Convivio illum excipiebat Hermesilaus, et privatim hospes, et Atheniensium publicus. Ad ignem stabat puer vinum ministrans, [rubicunda] facio insignis: quem ille compellans, «Vis, inquit, suaviter me bibere?» Adnuente puero: Igitur lente mihi, ait, et admove poculum et aufer. Tum multo etiam magis erubescente puero, ei qui juxta ipsum accumbebat, ait Sophocles: Quam pulcre istud dixit Phrynichus! Splendet in purpureis genis lumen amoris. Ad hoc dictum respondit Eretrieus aut Erythraeus ludimagister: Sapiens tu sane es, Sophocles, in poes: verumtamen non bene dixit Phrynichus, purpureas esse dicens formoso puero genas: quod si enim pictor colore purpureo inungeret pueri hujus genas, non amplius formosus adpareret. Non utique oportet pulcrum cum eo quod pulcrum non est comparare. Ibi risum non tenens Sophocles, interrogavit Eretrieum: Ne istud quidem, hospes, tibi placet Simenideum, quod sane bene dictum videtur Graecis! Purpureo ab ore emittens vocem virgo: nec poeta qui auricomum dixit Apollinem? Nam si aureas pictor comas faceret deo, non nigras, pejor etiam futura erat pictura. Nec is qui roseis-digitis (Eoa) dixit? Nam si quis raseo colore mulieris tingeret digitos, purpurariae manus faceret, non formosae mulieris. Tum orto risu omnium, Eretrieus quidem castigatione ista repressus est, Sophocles vero ad sermonem cum puero institutum rursus se convertit. Quem ubi vidit festucam e calice minimo digito tollere parantem, interrogavit, an festucam conspiceret? Quumque ille, conspicere se, respondisset; — Flatu igitur, inquit, eam expelle, ne digitum madefacias. Ut vero faciem ad calicem admovit puer, propius ille ori suo calicem admovit, quo caput capiti propius esset: quo ubi fuit proximum, manu prehansum osculatus est. Tum plaudentibus omnibus cum risu, clamantibusque quam lepide deceptum puerum ad se perlexisset: Meditor, inquit ille, o viri, artem imperatoriam, quoniam Pericles me dixit versus quidem nosse condere, artem ducis bellici non callere. Nonne igitur satis bene mihi cessit hoc strategema? Talia multa scite dixit fecitque, quum biberet hilaritatique sese daret: verum ad gerendam rempublicam nec solertiae satis in eo fuit, nec industriae; sed erat velut unus e probis commodisque civibus Atheniensibus.»
<urn:lofts:fhg.2.ion_chius:2.1> Chamarum (conchyliorum generis) meminii Ion Chius in Epidemiis.
<urn:lofts:fhg.2.ion_chius:3.1> Illata deinde sunt frixa in sartagine jecinora, epiplo (omento) quod vocatur involuta... Ion quoque Chius in Epidemiis dixit: «Epiplo obtexit.»
<urn:lofts:fhg.2.ion_chius:4.1> Ion se, quum adolescens admodum ex Chio Athenas venisset, coenavisse apud Laomedontem cum Cimone ait: jussumque hunc peractis libationibus canere, praestitisse id non ineleganter, eamque ob rem ab iis qui aderant laudatum utpote Themistocle exercitatiorem. Is enim non se canere aut ludere fidibus didicisse aiebat, sed urbis ad magnitudinem et divitias evehendi artem callere. Exinde, ut inter pocula fieri assolet, deducto ad res Cimonis gestas sermone, maximisque earum commemoratis, unum ait ab ipso suorum strategematum recitatum, quod prudentissimum ipse judicaret. (2) Socios quum a Sesto et Byzantio multus barbaros cepissent, partitionem sibi commisisse. Tum se ab una parte captivis, ab altera vestibus et instrumento omni eorum posito, quum inique in divisione versatus diceretur, optionem sociis dedisse utram ipsi vellent partem eligendi, reliqua Athenienses contentos futuros. (3) Auctore Herophyto Samio, uti Persarum potius bona quam corpora acciperent, illi ornamenta accepere, Atheniensibus captivos reliquerunt: (4) quum quidem ipse in praesentia risui haberetur, quod inepte praedam partitus esset: nempe sociis armillas aureas et torques et candyas et tunicas purpureas auferentibus, quum Athenienses nuda corpora, eaque male ad laborem instituta acciperent. (5) Paulo post captivorum amicos et propinquos ex Phrygia et Lydia adventantes, singulos captivorum magna redemisse pecunia, ita ut quattuor mensium stipendia in classem inde nactus, ac praeterea ex pretio redemptionum multum auri in aerarium sit relatum. Aeschylus Isthmici certaminis spectator, quum unus pugilum plagam accepisset, theatrumque clamorem sustulisset, latere Ionis Chii fosso, ut is animadverteret: Viden', inquit, exercitatio quid possit? tacet ictus, spectatores vociferantur.
<urn:lofts:fhg.2.ion_chius:5.1> Ceterum Ion poeta Periclem in consuetudine superbum fuisse arrogantemque ait, ipsiusque jactantiam multo aliorum contemptu ac superbia permixtam: contra Cimonis in convictu suavitatem gratiosamque comitatem laudat. (4) Sed Ionem nos missum facimus, qui in virtute tragicam aliquam et satyricam disciplinam requisiverit; eos antem qui Periclis gravitatem arrogantiae et fastus nomine notabant, Zenon hortabatur, ut ipsi quoque ejusmodi arrogantium sibi sumerent: scilicet eam simulationem occulte studium quoddam atque consuetudinem honestatis ingeneraturam.
<urn:lofts:fhg.2.ion_chius:6.1> Forma quoque spectabilis Cimon erat, uti Ion poeta dicit; nam magnus erat statura, et crispa multaque caesarie caput exornatus.
<urn:lofts:fhg.2.ion_chius:7.1> Ion etiam orationem commemorat, qua maxime moverit Athenienses, exhortans ne Graeciam c1audam esse sinerent, neque urbem, quae alteram jugi partem traheret, negligerent.
<urn:lofts:fhg.2.ion_chius:8.1> Mirum quantum superbiisse Periclem post debellatos Samios Ion tradit, quum Agamemnonem dixisset post decem demum annos urbem barbaram, ipsum vero novem mensium spatio primos potentissimosque Ionum debellasse.
<urn:lofts:fhg.2.ion_chius:9.1> Ion Chius Socratem ait juvenem abhuc Samum profectum esse cum Archelao.
<urn:lofts:fhg.2.ion_chius:10.1> Apud Ionem tragicum in libro, qui Synecdemeticus inscribitur, etiam σκανοπώγων aliquis, sive barbam raram habens, memoratur.
<urn:lofts:fhg.2.ion_chius:11.1> Chiorum legatum, qui ut Chiis frumentum exportare liceret, rogabat, quoniam in rogando prolixa fuerat usus oratisse, re infecta amandarunt (Lacedaemonii). Misso autem altero, qui egit compendiosius (Chios enim premebat necessitas), concesserunt. Is enim vacuum saccum iis ostendens, farina opus esse dixit. Nihilominus hunc quoque tanquam nimis loquacen reprehenderunt, quum inanis ostensus saccus ad significandam Chiorum petitionem suffecisset. His motus Ion tragicus de iis dixit: Non fortis est verbis Lacaena civitas, sed irruit quum Mars recens exercitum, senatus imperat, manusque conficit.
<urn:lofts:fhg.2.ion_chius:12.1> Ion poeta in his quae soluta oratione scripsit, fortunam ait, et sapientiam, quum sint inter se dissimillimae, simillimarum rerum effectrices esse. Augent ambae et ornant viros, ad gloriam, potentiam, imperium evehunt.
<urn:lofts:fhg.2.ion_chius:13.1> Ion vero, tragoediarum scriptor, historiarum monumentis mandavit, Neptunum in desertam aliquando insulam Chium venisse; in ea cognitam ab ipso nympham quandam et ea parturiente e coelo nivem (Groecis chiona) effusam; a quo rei eventu nomen filio Chio imposuisse Neptunum. Eundem ex alia quadam nympha filios Agelum et Melanem suscepisse. Oenopionem postea e Creta in Chium insulam appuiisse et cum eo una filios Talum, Euanthem, Melanem, Salagum et Athamantem (Staphylum et Thoantem). Oenopione regnante Cares eodem venisse et Abantes ex Euboea: successisse deinde in regnum Oenopioni et filiis Amphiclum, advenam hominem ab Histiaea Euboeae, ex Apollinis Delphici oraculo. Quarta post Amphiclum aetate Hector (nam et hic rex fuit) cum Caribus et Abantibus insulae inquilinis bellavit, et eorum parte justo proelio fusa, reliquos in deditionem acceptos e sedibus suis expulit. Compositis demum Chii rebus in memoriam Hectori rediit commune sacrum fieri a suis oportere cum universo Ionum conventu; et ab eo conventu tripodem illi, ut idem refert, virtutis praemium delatum. Haec de Chiis Ionem tradidisse comperi, quum causam tamen ille non exposuerit quamobrem cum Ionibus coepti fuerint Chii censeri.
<urn:lofts:fhg.2.ion_chius:14.1> Haec mixtio quum sit contra morem, in memoriam fortasse revocarit convivis tritum sermone proverbium: aut quinque bibere, vel tria, aut non quattuor. Nam aut duas partes cum quinque aiunt oportere bibere, aut unam cum tribus. De hac vero mixtione dicit Ion pocta in libro de Chio, eum qui illam invenisset Palamedem vatem, vaticinatum esse Graecis, commodam iis fore navigationem, si tres cum uno cyathos biberent.
<urn:lofts:fhg.2.ion_chius:15.1> Αόγχας Iones dicunt partes. Ion De Chii originibus: «Ex una quae per tempus fuerat parte partes complrues fecere.»
<urn:lofts:fhg.2.ion_chius:16.1> Παραθήκην Hippiam et Ionem scriptorem quendam dixisse aiunt nos id παρακαταθήκην vocamus, ut Plato et Thucydides et Demosthenes.
<urn:lofts:fhg.2.ion_chius:17.1> [Inter omnes terras praestat Pelasgicum Argos] inter equas Thessalicae praestant, inter feminas Lacedaemo[niae, inter viros ii qui aquam bibunt pulcrae Arethusae; sed praestantiores etiam hisce sunt qui inter Tirynthem habitant et Arcadiam ovibus divitem, argivi linteos thoraces gestantes, aculei bellorum. At vos, Aegienses, neque tertii estis neque quarti neque duodecimi, nec omnino in numerum et rationem ve[nistis. Narrat vero Mnaseas (libro De oraculis) Aegienses Achaiae quum proelio navali contra Aetolos commisso victoriam reportassent, decimam praedae Delphis dedicantes interrogasse quinam Graecorum essent praestantissimi. Responditque Pythia quae modo apposuimus. Ac Ion (Mnseas?) quidem Aegiensibus oraculum datum narrat, contra alii Megarensibus ita responsum esse aiunt, leguntque: «At vos, Megarenses, neque tertii estis, etc.,» quemadmodum etiam Callimachus in Epigrammatis statuit.
