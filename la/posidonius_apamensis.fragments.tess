<urn:lofts:fhg.3.posidonius_apamensis:1.1>  Libro secundo Posidonius ait: «In Romanorum urbe, quum in Herculis templo epulantur, coenam praebente eo qui per id tempus triumphum agit, apparatus etiam epularum Herculeus est. Tota enim coena mulsum pro vino infunditur; cibi vero sunt panes magni, et fumo durata caro etixa, et assae carnis larga e victimis modo caesis larga copia. Apud Etruscos vero bis per diem mensae struuntur sumptuosae; et stragula sunt floribus dislincta, pocula autem argentea varii generis: et servorum adstat multitudo formosorum, pretiosis vestibus ornatorum. 
<urn:lofts:fhg.3.posidonius_apamensis:2.1>  Patriae Romanis erant hae virtutes, ut ait Positdonius, tolerantia laborum et tenuitas victus et in omnibus rebus, quas possiderent, in earumque usu simplicitas quaedam, ab omni nimia aut curiosiore diligentia abhorrens. Ad haec mira adversus deos pietas et justitia, et ne quid adversus homines quoscunque peccarent diligens cautio, cum agriculturae studio et labore. 
<urn:lofts:fhg.3.posidonius_apamensis:3.1>  Priscis temproibus ita parce vivebant Italiae incolae, ut nostra etiam aetate, ait Posidonius, homines admodum opulenti filios suos assuefecerint aquam utplurimum bibere et cibo uti vilissimo. Saepe enim, inquit, pater aut mater interrogabat filium, utrum pyris aut nucibus vellet vesci? Et hac ille coena contentus cubitum ibat. 
<urn:lofts:fhg.3.posidonius_apamensis:4.1>  Non modo Epicurei amplexantur voluptatem, verum etiam qui Cyrenaici et Menesistratei vocantur. Nam hi quoque, ut Posidonius ait, vita gaudent voluptuaria. 
<urn:lofts:fhg.3.posidonius_apamensis:5.1>  Posidonius e Stoa philosophus tertio Historiarum exponens Apamensium bellum cum Larissaeis, haec scribit: «Pugiunculos illi et parvulas lanceas sumpserunt, aerugine tectam habebant, quibus praestaretur umbra, nec vero ventus prohiberetur quominus cervices perflaret: asellos [vasis id genus est] circum ferebant vino et variis ciborum generibus repletos, adjunctis photingiis et monaulis, coessationum instrumentis, non bellorum.» 
<urn:lofts:fhg.3.posidonius_apamensis:6.1>  Posidonius quoque Stoicus tertio libro Historiarum ita scribit: «Gignit autem Arabia atque Syria etiam Persicum malum et bistacium quod dicitur, sive bistciam arborem, quae fructum fert racemosum, ex fusco albentem, oblongum, lacrimis similem, quae nimirum ad acinorum instar aliae aliis incumbunt; intrinsecus subviridem, et non tam boni quidem succi quam nuclei pinearum nucum, sed fragrantiorem.» 
<urn:lofts:fhg.3.posidonius_apamensis:7.1>  Posidonius Apamensis, is qui Rbodius postea cognominatus est, quarto Historiarum libro, Hieracem Antiochenum, ait, quum prius tibia succinere consuevisset lysiodis, solertissimum postea assentatorem factum Ptolemaei septimi regis, illius qui Evergetes etiam cognominatus est: apud quem quum plurimum posset, quemadmodum etiam apud Philometorem, ad extremum ab eo interfectus est. 
<urn:lofts:fhg.3.posidonius_apamensis:8.1>  Libro quinto Posidonius De Parthis disserens ait: «Qui amicus vocatur, is mensae non est particeps; verum humi subsidens infra regem in sublimi lecto recumbentem, quod ab illo projicitur, id canis instar comedit: ac saepe quamlibet leviculam ob causam ab humili illa coena abreptus, flagris lorisque caeditur nodosis; et cruore foedatus, eum a quo est supplicio affectus, veluti accepto beneficio, in terram procumbens veneratur.» 
<urn:lofts:fhg.3.posidonius_apamensis:9.1>  Quum multa de legibus et institutis Parthorum dixerimus in sex to Historicorum commentariorum libro, qui secundus est eorum quibus Post-Polybiana enarrantur, nunc ea praetermittemus, ne bis eadem dicere videamur. Id nuum dicamus, Posidonio testo duplex esse concilium Partborum, unum cognatorum, alterum sapientium et magorum: reges ex utroque deligi. 
<urn:lofts:fhg.3.posidonius_apamensis:10.1>  Scio etiam Stoicum Posidonium de mira quadam piscium multitudine haecce scripsisse: «Quum Tryphoni Apamensi, ei qui Syriae regnum ad se rapuerat, bellum intulisset Sarpedon, copiarum dux Demetrii, circa urbem Ptolemaidem, proelioque victus Sarpedon cum suis militibus in mediterranea se recepisset, Tryphonis autem victrices copiae secundum mare facerent iter; subito exortus e mari fluctus, et in miram altitudinem sublatus, in terram ingruit, cunctosque illos obrutos interemit in undis; rursusque inde recedens fluctus piscium ingentem acervum simul cum cadaveribus in litore reliquit. Qua cognita calamitate, Sarpedon cum suis regressus, laetatus es hostilium adspectu cadaverum, piscium vero ingentem copiam abstulit, et neptuno Tropaeo prope suburbia Ptolemaidiws sacra fecit.» 
<urn:lofts:fhg.3.posidonius_apamensis:11.1>  Talis erat etiam Ptolemaeus septimus Aegypti rex, se ipse Benefactorem proelamans, Alexandrini vero Maiefaetorem appellabant. Posidonius igitur Stoicus, qui cum Scipione Africano Alexandriam profectus illum viderat, septimo Historiarum libro ita scribit: «Ob luxuriosam vitam monstrosum et iners erat ei corpus obesitate et ventris mole tanta, ut vix ulnis complecti quis posset: quem tegebat ille tunica ad talos usque descendente et manicata usque ad manuum cum brachio juncturam: neque unquam pedibus e regia prodibat, nisi tune Scipionis causa.» 
<urn:lofts:fhg.3.posidonius_apamensis:12.1>  Moderati et omni virtutis genere excellentes fuerant veteres Romani. Scipio certe, cui Africano cognomen erat, quum a senatu esset missus ad constituenda orbis terrarum regna, ut his traderentur ad quos jure pertinerent, nonnisi quinque servos seeum habebat, ut narrat Polybius et Posidonius. E quibus quum unus in itinere esset mortuns, literis datis mandavit familiaribus, ut illius loco alium sibi emerent mitterentque. 
<urn:lofts:fhg.3.posidonius_apamensis:13.1>  Scipio quoque Panaetium areessivit, quum esset legatus a senatu, ut, quemadmodum Posidonius ait, Inspiceret mores hominum pravosque bonosque. 
<urn:lofts:fhg.3.posidonius_apamensis:13.2>  Scipio missus a senatu tertium, ut ait Clitomachus, Ut mores hominum ac jura inspiceret, urbesque, gentes et reges inviseret: ut Alexandriam pervenit, egressus est navi, processitque cooperto capite: circum vero cursitantes Alexandrini rogaverunt ut retegeret faciem, desiderioque ejus videndi captis spectandam praeberet: vocemque et plausum eo impetrato sustulerunt; quorum ambulationem quum rex ob ignaviam et mollitiem corporis aegre magno nisu aequaret, Scipio Panaetio in aurem insusurravit: «Jam nunc Alexandrini fructum nostrae peregrinationis ceperunt, qui propter nos regem viderint deambulantem.» Unum omnino ea in legatione habuit de amicis comitem Panaetium philosophum, servos quinque: de his uno in peregrinatione mortuo, quum alium nollet emere, Roma accivit. 
<urn:lofts:fhg.3.posidonius_apamensis:15.1>  Posidonius octavo Historiarum libro, de Damophilo loquens Siculo, a quo concitatum est bellum Servile, eumque voluptatibus dicens fuisse deditum, haec scribit: «Volyptatis igitur manciptum erat et improbitatis. Per regionem rhedis circumvehebatur, equites et pulcros famulos secum trahens, petulantemque turbam adulatorum et puerorum militarium circa eum discurrentium. Ad extremum vero cum tota domo contumeliose periit, a domesticis omni contumeliae genere affectus.» 
<urn:lofts:fhg.3.posidonius_apamensis:16.1>  Posidonius Stoicus, Historiarum libro undecimo, ait: «repertos esse multos, qui, quod se ipsi gubernare non possent propter ingenii tarditatem, prudentioribus se ministros traderent, ut illi curam sui haberent rebusque sibi necessariis prospicerent, ipsi vicissim illis operam suam, quibuscumque rebus posseut, praestarent. Eaque ratione Mariandyni subjecti sunt Heracleotis, perpetuo se illis ministeria facturos polliciti, si, quae ad vitam necessaria sunt, sibi illi suppeditarent; diserte quidem insuper et hoc pacti, ne unquam extra Heracleotarum fines venderentur, sed in sola propria terra servirent.» 
<urn:lofts:fhg.3.posidonius_apamensis:17.1>  Libro decimo quarto Posidonius cognominem ejus (Antiochi Grypi) Antiochum (i. e. Antiochum Sideten, Demetrii I Soteris filium, Demetrii II Nicanoris fratrem), qui contra Arsacen in Mediam expeditionem suscepit, narrat epulis quotidie ingentem hominum turbam excepisse: in quibus praeter ea consumebantur, et praeter reliquiarum cumulos, convivarum quisque uferebat integras carnes animantium terrestrium et volucrium et marinorum paratas et intactas, quae plaustrum implere possent; et post haec bellariorum et coronarum ex myrrha et thure multitudinem, cum mitris longitudine hominis ex aureis fasciis. 
<urn:lofts:fhg.3.posidonius_apamensis:18.1>  Posidonius sexto decimo libro Historiarum, de Syriae civitatibus earumque luxuria loquens, haec scribit: «Oppidorum incolae, ob agri fertilitatem res ad vitam necessarias absque labore comparantes, freqentes conventus celebrahant, in quibus assidue epulabantur, gymnasiis pro balneis utentes, pretiosoque oleo et unguentis sese inungentes: in grammateis vero, sive scholis (sic enlm appellabant publica coenacula), tanquam domibus suis vitam agentes, in illisque majorem diei partem vino et epulis indulgentes, sic ut multa etiam insuper domum auferrent; denique aures oblectantes tumultuoso testudinis impetu, ita ut tota oppida talibus strepitibus personarent.» 
<urn:lofts:fhg.3.posidonius_apamensis:19.1>  Libro decimo sexto ubi de Seleuco (deb. Demetrio) rege, refert, quo pacto expeditione in Mediam suscepta adversus Arsacen, captus a Barbaro et diu apud Arsacen commoratus, regie apud eum habitus esset, praeter alia haec scribit: «Apud Parthos rex, quum coenabat, altiorem ceteris lectum habebat, et separatum ab aliis, in quo solus recumbebat: et mensam sibi soli, veluti heroi, appositam, baricis ferculis refertam.» 
<urn:lofts:fhg.3.posidonius_apamensis:20.1>  Bibax vero etiam fuit ejusdem eum hoc (sc. Antiocho Epiphane) nominis, Antiochus Sidetes ille qui in Media cum Arsace bellum gessit; ut refert Posidonius Apamensie decimo sexto Historiarum libro. Quem occisum Arsaces quum sepeliendum cruaret, dixit: «Evertit te, Antioche, contidentia et vinolentia: speraveras enim, te majoribus poculis regmum Arsacis epotaturum.» 
<urn:lofts:fhg.3.posidonius_apamensis:21.1>  Posidonius decimo sexto Historiarum refert Lysimachum Babylonium, quum Himerum, qui non modo Babyloniorum, sed etiam Selencensium erat tyrannus, ad coenam vocasset cum trecentis, sublatis mensis unicuique trecentorum poculum argenteum quattuor minarum pondo dedisse, factaque libatione, simul omnibus propinasse, et quemque suum poculum secum auferne jussisse. 
<urn:lofts:fhg.3.posidonius_apamensis:22.1>  Harpalus Macedo, is qui Alexandrum ingenti pecuniae samma speliavit, Athenasque confugit, Pythionicae amore captus, multa in eam insumpserat, quum scortum ipsius esset; post cujus obitum multorum talentorum monumentum ei posuit: quumque ad sepulturam efferret, ut ait Posidonius libro vicesimo secundo Historiarum, cum ingenti celebrrimorum artificum choro, et omniferiorum musicorum instrumentorum et carminum cantibus cadaver est prosecutus. 
<urn:lofts:fhg.3.posidonius_apamensis:23.1>  Posidonius Apamensis Historiarum libro vicesimo tertio: «Galli, ait, secum circumducunt, etiam quum in bellum proficiscuntur, convictores, quos parasitos vocant. Hi, quum in frequentibus hominum circulis, tum apud singulos prinatim qui audire velint, laudes illorum celebrant. Acroamata eorum sunt qui Bardi vocantur: hi poetae sunt, qui cum cantu laudes celebrant.» 
<urn:lofts:fhg.3.posidonius_apamensis:24.1>  Posidonius tertio et vicesimo Historiarum: «Celtae, ait, nonnumquam inter coenam gladiatorio certamine congrediuntur. Quum enim armati conveniant, umbratilem quandam pugnam instituunt, et exercitii causa inter se conflictantur: interdum vero etiam usque ad vulnera procedunt; et inde irritati, nisi alii praesentes inhibeant, ad caedem usque progrediuntur. Priscis vero temporibus, inquit, moris apud eosdem fuerat, ut appositis in coena pernis, quicunque fortissimus esset, femur acciperet: sin alius quispiam id sibi vindicaret, singulari certamine congressi ad mortem depugnabant. Alii in theatro, stipulata auri vel argenti summa, aut doliolorum vini mumero aliquo, captis de praestando promisso pignoribus, initaque ratione ut merces Ista inter necessarios ipsorum, quos maximecaros habent, dividatur, supinos sese super clypeis humi jacientibus extendunt: et adstans aliquis guttur eis gladio praecidit.» 
<urn:lofts:fhg.3.posidonius_apamensis:25.1>  Posidonius Stoicus in Historiis quas composuit ratione minime aliena ab ea quam secutus est philosohia, varia variorum populorum instituta moresque recensens: «Celtae, inquit, [sive, Galli Galliam incolentes] convivis substrato foeno insidentibus cibos apponunt super mensis ligneis, parum supra terram elatis. Sunt autem cibi: parum quidem panis, sed caro multa, partim elixa, partim assa sive super prunis sive in verutis. Comedunt autem illa satis quidem munde illata, sed leonino more ambabus manibus integros artus capientes, et morsu dilaniantes: quodsi quid aegrius divellitur, cultello praecidunt, qui vagina tectus peculiari in loculo adjacet. Vescuntur autem etiam piscibus hi qui fluvios accolunt, aut maris sive interioris sive exterioris litora; eisque assis, cum sale et aceto et cumino: hoc autem etiam potioni injiciunt. Oleo vero non utuntur, ob raritatem; et, quoniam insolitum, ingratum illis videtur. Ubi plures una coenant, in orbem sedent: in medio quidem praestantissimus, veluti chorum ducens; nempe qui ceteris vel bellica dexteritate vel nobilitate vel divitiis antecellit. Huic adsidet convivator: et reliqui deinde utrimque ordine, prout quisque dignitate alterum praeit. Et armigeri quidem, qui scuta gestant, pone stant: satellites vero, e regione opposita in orbem sedentes, epulantur et ipsi haud secus quam heri. Potum vero famuli in vasis circumferunt, quae cadis illis, quos ambicaw Graeci vocant, similia sunt, ceterum vel fictilia vel argentea: nam et lances, in quibus cibos apponunt, argenteas nonnulli habent; alii vero aeneas; alii canistra lignea aut vimine texta. Est vero potus, apud divites quidem, vinum ex Italia aut ex Massiliensium regione advectum; et id quidem merum: interdum vero parum aquae mixtum habet: apud paulo tenuiores, cerevisia triticea, cum melle parata; apud plerosque autem vulgo, cerevisia absque melle: corma eum potum vocant. Sorbillant autem ex eodem poculo paulatim non amplius cyatho; sed id saepius faciunt. Circumfert autem puer a dextra versus sinistram. Ita ministrant: atque etiam deos adorant, ad dextram conversi.» Idem Posidonius, divitias enarrans Luernii [Luerii sec. Strabon.] patris Bituitis illius, qui a Romanis sublatus est, ait: «popularem gratiam aucupantem, quum per agros curru veheretur, aurum argnetumque sparsisse prosequentibus eum Gallorum myriadibus: et septum duodecim stadiorum cinxisse quadratum, in quo plures essent lacus, sumptuosa potione repletos, et cibariorum tantam copiam paratam, ut per complures dies, quicumque voluisset, potestatem intrandi haberet, et rebus paratis fruendi, ministrantibus indesinenter famulis. Eidem, quum epularum diem aliquando constituisset, barbarum quendam poetam, sero nec ad ipsum diem adventantem, occurrisse in via, hymnumque cecinisse, quo et illiust laudes praedicabat, et suam sortem, quod sero venisset, lamentabatur: quo carmine delectatum illum, sacculum auri poposcisse, et cantori a latere currenti projecisse: quo sublato poetam, denuo landes ejus canentem, dixisse, vestigia terroe, in qua ille curru vehatar, aurum et beneficia mortalibus ferre» Haec igitur tertio et vicesimo libro ille memoriae prodidit. 
<urn:lofts:fhg.3.posidonius_apamensis:26.1>  Stoliditati accedit etiam barbaricum quippiam et inusitatum, quod plerumque septentrionalibus gentibus comitatur, quod quum a pugna redeunt, capita hostium de collis equorum suspendunt, et reportata spectaculi gratia vestibulis aedium affigunt; id se multis in Galliae locis vidisse ait Posidonius, quumque initio rem insolentem aversaretur, consuetudine eam sibi minus molestam redditam. 
<urn:lofts:fhg.3.posidonius_apamensis:27.1>  Probabilior autem est Posidonii narratio. Is inventas Tolosae pecunias ait quindecim circiter fuisse millium talentum, partim in sacrariis repositas, partim in sacris lacubus, artificis manus non expertas, sed aurum argentumque infectum fuisse: at templum Delphicum illo jam tempore vacuum fuisse hujusmodi rerum, utpote in Sacro belio a Phocensibus spoliatum; quodsi autem quid fuerit ibi repertum, fuisse id inter multos divisum. Neque verisimile esse, Tectosages in patriam rediisse salvos, qui post dicessum a Delphis miseriis pressi, ob dissensionem alii alio dispersi abierint. Ergo, quod hic cum aliis pluribus tradit, regio illa auri dives quum esset, hominesque eam tenerent superstitiosi, ac in vitam degendam non sumptuosi, factum est ut multis in locis ea thesauros haberet; maxime autem paludes eos tutos praestabant, in quas argenti aut etiam auri pondera demittebant. Romani itaque potiti ea ditione, paludes publice vendiderunt; multique eorum qui emerunt, molas ex argento ductas repererunt. Tolosae porro templum fuit sacrosanctum, quod valde venerabantur vicini, ideoque abundabat thesauris, multis donaria dedicantibus, et nemine attingere auso. Sita est Tolosa quo loco arctissimus est isthmus, qui a Narbonensi mari Oceanum distinguit, quem isthmum Posidonius ait minorem esse tribus stadiorum millibus. 
<urn:lofts:fhg.3.posidonius_apamensis:28.1>  Inter Massiliam et ostia Rhodani eampus est a mari centum circiter dissitus stadiis, diametro ejusdem quantitatis, forma circulari: is Lapidosus seu Saxosus ab eventu dicitur; est enim plenus lapidum qui manum implere possint inter quos gramen nascitur, abunde pascuis pecoris suppeditans; in medio autem aquae et salinae sunt et sales. Tota quldem ea quae superius adjacet regio ventis est exposita; in hunc autem maxime campum ventus incumbit ac defertur melamboreus (quasi ater septentrionalis), violentus ac horribilis, quo ferunt et lapides agitari atque vojvi, et homines de vehiculis deturbari, ac vi flatus armis vestibusque nudari. Aristoteles ergo ait a terrae motibus, quibus ob ejiciendi vim Braston nomen est, lapides in superficiem egestos, in cava loca confertim delapsos esse. Posidonius loacum fuisse dicit, qui quum fluctuatione quadam exaruerit, ideoque in plures dissipatus sit lapides, sicut fluminum lapillos, et littorum scrupulos, similes inter se ut laevitate, ita magnitudine. Sane uterque probabilem reirationem exposuit. Necesse est enim lapides qui sic constituuntur, non per se [esse or tos, sed] aut humidi alicujus concretione hanc formam accepisse, aut ex magnis saxis frequentes rupturas expertis esse avulsos. Aeschylus quidem aut intelligens difficulter causas rei exponi posse, aut ab alio accipiens, hoc in fabulam detorsit. Nam apud eum Prometheus Herculi exponens iter a Caucaso ad hesperidas, in hanc loquitur sententiam: Venies et impavidas ad Ligurum copias. Ibi, bellicosus etsi sis. Tamen (hoc scio) satis arduo tibi conflictabere proelio, fato juben te destitui te spiculis: mollique saxa nec poteris avellere tellure. Sed tuas miserabitur pater angustias: plenam rotundorum nive lapidum polo subtendet nubem, umbra solum teget: hisce tu lapidibus armatus ferum facile Ligusticum fundes exercitum. Quasi vero, inquit Posidonius, non praestasset saxa in ipsos injicere Ligures potius, iisque hos obruere, quam tot fingere lapidibus eguisse Herculem. At vero tot lapidibus opuss erat contra tam ingentem multitudinem: ut hac quidem in parte fabulae auctor probabiliora dixerit quam fabulae reprehensor. Sed alias quoque poeta, haec ita in fatis esse dicens, non patitur in ea culpandi studio inquiri. Nam ubi de providentia et fato disputatur, multa inveneris alioqui in rebus humanis ac naturalibus, de quibus diceres, praestitisse alio quam hoc modo ea fieri: ut verbi gratia, imbribus potius irriguam Aegyptum debuisse esse quam ab Aethiopia humorem accipere, et Paridem, quum Spartam peteret, debuisse potius naufragium facere, quam rapta Helena poenas postmodo dare laesis, quando auctor exstiterat tantae cladis Graecorum ac barbarorum; quam Euripides jovi imputat: Jupiter malum quum Troiis, et Graeciae inferre cladem vult, ea decrevit pater. 
<urn:lofts:fhg.3.posidonius_apamensis:29.1>  Posidonius Stoicus septimo et vicesimo libro Historiarum circa Dalmatiam rapas nasci sine cultura et silvestres pastinacas. 
<urn:lofts:fhg.3.posidonius_apamensis:30.1>  Historiarum Posidonii librum vicesimum octavum perlegens, jucundissimum quidpiam, amici, observavi de unguentis ibi traditum, non alienum a nostro convivio. Ait enim phiiosophus: «In Syria in regis conviviis, postquam convivantibus distributae sunt coronae, intrant nonnulli utriculos habentes unguentorum Babyloniorum: qui circumeuntes ex illis utriculis coronas adcumbentium irrorant unguentis, aliud hihil praeterea conspergentes.» 
<urn:lofts:fhg.3.posidonius_apamensis:31.1>  Antiochum regem, eum qui Grypus est cognominatus, scribit Posidonius vigesimo octavo Historiarum libro, quum ludos ad Daphnen celebraret, splendida epula exhibuisse. In quibus primum viritim distribuebantur integra fercula parata; tum deinde vivi etiam anseres, lepores, et doreades. Distribuebantur vero etiam, ait, convivis aureae coronae, et argenteorum vasorum multitudo, et servorum et equorum et camelorum: et quemque, ut camelum conscenderat, sic bibere oportebat, et carnelum abducere, et quae imposite camelo erant, et adstantem puerum.» 
<urn:lofts:fhg.3.posidonius_apamensis:32.1>  Germanl, uti narrat Posidonius libro trigesimo, in prandio vescuntur carne membratim assata, hibuntque lac et vinum merum. 
<urn:lofts:fhg.3.posidonius_apamensis:33.1>  Idem scriptor, libro trigesimo tertio, Apollonium aliquem commemorat. Quem parasitum fuisse ait Antichi Syriae regis, illius qui Grypus cognominatus est. 
<urn:lofts:fhg.3.posidonius_apamensis:34.1>  Panathenaicum. Horum meminit Posidonius philosophus, sexto et trigesimo Historiarum libro, tanquam poculorum sic nominatorum, his verbis: «Erant vero etiam scyphi ex onyche, et comactiones horum, usque ad duarum cotylarum capacitatem; et Panathenaica maxima, duorum congiorum alia, alia vero etiam majora.» 
<urn:lofts:fhg.3.posidonius_apamensis:34.a.1>  Chersonesus prius libera suique juris erat; deinde a barbaris infestata patronum sibi sumere coacta est Mithridatem Eupatora, ducis munus ambientem contra barbaros qui supra isthmum ad Borysthenem usque et Adriam habitabant. Idque contra Romanos praeparabat. Hac igitur ductus spe libenter misso in Chersonesum exercitu, simul contra Scythas bellabat, et contra Scilurum ejusque liberos, quorum princeps Palacus erat, quosque numero quinquaginta Posidonius, octoginta Apollonides fuisse dicunt. Atque tum hos vi subegit, tum Bosporo potitus est, quem sponte ei tradidit Parisades (Poerisades) regulus. Inde ab hoc tempore Bospori principibus urbs Chersonitarum ad hunc usque diem subjecta est. 
<urn:lofts:fhg.3.posidonius_apamensis:35.1>  Posidonius philosophus, quem tu adeo frequenter commemoras, tradit rebellantes eos (servos Atticos), interfectis metallorum praefectis, Sunii arcem occupasse, et multo tempore devastasse Atticam. Accidit id per idem tempus, quo in Sicilia altera servorum defectio concitata est. Multae vero eorum seditiones tumultusque fuere, in quibus perierunt servorum ultra decies centena millia. 
<urn:lofts:fhg.3.posidonius_apamensis:36.1>  Idem Posidonius, ubi de Heracleone exponit Beroense, qui, quum ab Antiocho rege, cui cognomen Grypus erat, ad dignitatem esset promotus, parum abfuit quin regno ejiceret benefactorem, haec scribit, Historiarum quarto (?): «Coenam exhibens mililibus, discumbere eos humi sub dio jussit, per millenos distributos. Erat autem eoena, penis magnus et caro; potus autem, vinum qualecumque, frigida temperatum. Ministrabant autem viri gladiis cincti, et silentium erat modestum.» 
<urn:lofts:fhg.3.posidonius_apamensis:37.1>  Ejusdem filius etiam, Alexander, sagina multa factus est obesior; is qui matrem suam, quum esset regni particeps, necavit. De quo scribit idem Posidonius, septimo et quaderagesimo Historiarum libro, in hunc modum: «Aegypti dominus, exosus multitudini, sed assentationibus familiarium circumventus, multa in luxuria mollitieque vivebat, nec ambulare poterat, nisi duobus ministris suffultus incederet. At saitationes inter epulas idem, nudis pedibus e sublimib us lectulis prosiliens, acriori contentione peragebat, quam qui ad eas ex professo erant exercitati.» 
<urn:lofts:fhg.3.posidonius_apamensis:38.1>  Apud Romanos, ut ait Posidonius quadragesimo nono Historiarum libro, Apicius quidam traditur homines omnes luxuria superasse. Est autem hic Apicius, quo auctore exilio damnatus est Rutilius, qui Romanam historiam Graeco sermone scripsit. 
<urn:lofts:fhg.3.posidonius_apamensis:39.1>  Nicolaus Peripateticus et Posidonius Stoicus suis in Historiis tradunt uterque Chios subjugatos a Mithridate Cappadoce propriis servis vinctos esse traditos, ut in Colchorum terram deportarentur. Ita vero illis succensuit deus, quod primi servis usi essent pretio emptis, quum tamen plurimi praesto fuissent liberi homines, qui, quo victum sibi pararent, suam illis operam erant locaturi. Fortasse igitur inde etiam obtinuit proverbium, Chius sibi dominum emit, quo usus est Eupolis in fabula Amicis. 
<urn:lofts:fhg.3.posidonius_apamensis:40.1>  Marius septimum consul est crealus: progressusque ipsis Januarii Kalendis, quendam Sext. Licinium de saxo praecipitavit; id quod Romanis urbique malorum, quae post paulo evenerunt, evidens videbatur signum. At vero Marius jam et laboribus confectus curisque animo quasi oppresso et fatigato, erigere mentem ad tantas de novo bello recentibussque certaminibus et periculis atque laboribus (quorum omnium, jam ante ea expertus, molem noverat) cogitationes trepidantem. Non valuit: veniebatqeu ei in animum non se cum Octavio aut Merula, promiscuae turbae factiosaeque catervae ducibus congressurum, sed Syllam adesse qui ipsum ante Roma ejecisset, et nunc compulso ad Euxinum Pontum Mithridate adduceret exercitum. His fractus cogitaitonibus longumque suum errorem, fugas et pericula, quae mari terraque pulsus pertulerat, ante oculos sibi fingens, in anxietates incidit graves nocturnosque terrores et turbulenta somnia, semper aliquem audire putans, qui diceret: Terribile absentis adeo esse cubile leonis. Maxime quoque insomnium metuens, potationibus se dedit, ebrietatique ab aetate sua alienae indulsit, somnum veluti effugium sollicitudinum alliciens. Tandem a mari allato nuncio et novis insuper terroibus accidentibus, partim metu futurorum, partim praesentium fastidio atque molestia levi addito momento, in morbum laterum incidit: ita enim Posidonius narrat, qui se ad eum jam decumbentem intrasse, et legationem suam obivisse ait. 
<urn:lofts:fhg.3.posidonius_apamensis:41.1>  Alexander (Antiochi Epiphanis f.) adversus omnes mitis ac lenis erat et in congressibus disputare de rebus ad literarum studia pertinentibus amabat, minime similis Athenioni philosopho Peripatetico; qui postquam scholae quoque philosophicae praefuerat Athenis, et Messenae, atque etiam Larissae in Thessalia, postremo tyrannus exstitit civitatis Atheniensium; de quo accurate et particulatim omnia scripsit Posidonius Apamensis. Quae ego quamquam longiora sunt, exponam; quo diligentius cunctos explorare dis camus, qui se philosophos esse profitentur, neque detritis palliis aut intonsis barbis temere fidem habeamus. Nam quod ait Agathon: Si vera dicam, gaudio tibi non ero: si gaudio sum, vera non dicam tibi. Sed amica, ut in proverbio aiunt, sit veritas: exponam equidem hujus hominis historiam, uti res habet. «In Erymnei Peripatetici schola versabatur quidam Athenio, doctrinae sedulam dans operam. Is postquam Aegyptiam emisset famulam, cum ea consuetudinem habebat. Ex hac igitur, sive ex ipsius complexu, sive ex nescio cujus, natus ejusdem cum Athenione nominis servulus, in ejus domo educabatur. Qui quum didicisset literas, et senem jam dominum cum matre manu ducere solitus esset, mortuo illi haeres successit, et adscriptitius civis Atheniensis factus est. Deinde in matrimonium ducta formosa puella, simul cum ea ad docendas literas se contulit, adolescentes venans qui scholam ipsius frequentarent. Igitur literarum doctrinam professus quum Messenae, tum Larissae in Thessalia, multa comparata pecunia, Athenas rediit. Ibi populi suffragiis nominatus legatus ad Mithridatem, cujus tunc maxime eminebat potentia, ita se insinuavit in regis benevolentiam, ut in amicorum numerum ab eo receptus, summo in honore apud eum haberetur. Itaque ad rerum novarum spem animos erexit Atheniensium, crebris missis epistolis; quibus, pro summa qua apud Cappadocem ipse valeret auctoritate, fore pollicebatur, ut non modo mulctis irrogatis liberati in pace et concordia viverent, sed et restituta populi potestate magna insuper munera et privatim et publice essent nacturi. Quibus promissis fastuose gloriabantur Athenienses, jamjam eversam esse Romanorum potentiam sibi persuadentes. «Quum jam Asia omnis ad regem defecisset, Athenas reversus est Athenio: sed tempestate jactatus, Carystum delatus est. Id ubi resciverunt Cecropidae, mittunt ad eum deducendum na ves longas, et lecticam argenteis pedibus fultam. Sed jam ille urbem intrat: et plurima fere civium pars ad eum excipiendum effusa erat: confluebatque simul aliorum multitudo spectatorum, inopihatum mirantium fortunae lusum, adscriptitium Athenionem Athenas intrantem, lectica gestatum argenteis ornata pedibus, et purpureis stragulis strata; eum qui trito pallio vestitus purpuram nunquam antea vidisset; quum nullus ne Romanus quidem tanto fastu Atticae terrae insultasset. Confluebant igitur ad id spectaculum viri, mulieres, pueri, laetissima quaeque a Mithridate exapectantes: interea dum Athenio, quondam inops, et opera quaestuaria ludimagister, regis favore nixus per regionem et urbem cum insolenti lascivia pompam ducit. Obviam ei processerant etiam artifices Bacchi (scenici), nuncium novi Bacchi ad communem focum et preces libationesque ibi beragendas vocantes. Et qui olim ex aedibus mercede conductis egressus erat, nunc in Di... domum, hominis Deli reditibus omnium ditissimi, deductus est, stragulis, picturis, statuis et argenteorum vasorum expositione splendentem: e qua exibat nitentem chlamgdem trahens, et aureum annulum gestans, cui Mithridatis insculpta effigies erat: et comitabatur eum sequebaturque famulorum multitudo. In delubro vero (scenicorum) artificum sacrificia peragebantur, et libationes praeconis voce proclamatae, adventus causa Athenionis. Et postero die hominum multitudo ad aedes conveniebant, egressum ejus exspectantes: et repletus erat Ceramicus civibus et peregrinis; eratque spontaneus, nemine indicente, ad concionem concursus. Ille vero ad extremum egressus est, stipatus ab iis qui populi favorem captabant: et magni factiebat quisque, si vel vestimenta hominis contrectare posset. «Jam postquam tribunal conscenderat, quod ante Attali porticum praetoribus Romanis fuerat exstructum; in eo stans, primum in orbem circumtulit oculos in praesentem multitudinem; deinde sursum spectans, sic exorsus est: «Res ipsa me cogit, Athenienses, et patriae utilitas, ut quae comperta habeo, ea enunciem. Sed eorum, quae dicenda sunt, magnitudo, quum prorsus incredibilis sit haec rerum conversio, me retinet.» Tum vero una voce cunctis qui circumstatbant, «fidenter proloqueretur,» clamantibus, in hunc modum perrexit: «Dicam igitur, inquit, quae praeter omnium acciderunt opinionem, quaeque nemo ne per somnium quidem sibi fingere poterat. Rex Mithridates Bithyniam obtinet et superiorem Cappadociam; obtinetque continentem omnem Asiam, ad Pamphyliam usque et Ciliciam. Armeniorum reges Persarumque pro custodibus corporis habet; dominaturque populis omnibus qui circa Maeotim totumque Pontum in tricies mille stadiorum circuitu habi tant. Romanus vero Pamphyliae praetor, Quintus Oppius, traditus vinctusque sequitur eum. Manius Aquillius, vir consularis, is qui de Sicilia triumphum egit, pedes ab equite trahitur, cum Bastarna, quinque cubitorum homine, longa catena colligatus. Ceterorum Romanorum civium alii ad deorum simulacra procubuerunt; reliqui, sumpla denuo quadrata veste, priorem quisque patriam rursus fatentur. Cunctae autem civitates augustiore honore quam pro mortalium sorte regem prosequentes, deum illum invocant; et oracula undique imperium orbis eidem vaticinantur. Igitur numerosi exercitus adversus Thraciam Macedoniamque ab eo mittuntur; et omnes Europae partes certatim ad ejusdem partes transierunt. Sunt enim apud eum legati, non modo ab Italicis populis missi, verum etiam a Carthaginiensibus, ad societatem armorum eum invitantes in Romanorum exitium.» «His dictis, nonnihil interquievit, spatiumque dedit multitudini de rebus praeter opinionem expositis inter se disserendi. Tum frontem perfricans, resumpto sermone, «Quid ergo vobis consulam? inquit. Nempe, ne diutius feratis hunc rerum statum, quo sine certo imperio respublica est: qui status ut duraret effecit Romanus senatus, donec ipse statuisset quanam reipublicae forma uteremini! Nec vero diutius patiamur clausa templa, squalentia gymnasia, theatrum desertum, muta tribunalia, ademptum populo Pnycem deorum oraculis consecratam! Ne patiamur amplius, Athenienses, ad silentium redactam sanctam lacchi vocem, et clausam Castorum augustam aedem, et mutas scholas philosophorum!» Haec et id genus alia quum vernula iste dixisset, multitudo tumultuarite collatis inter se sermonibus in theatrum concurrit, et praetorem ad bellum gerendum Athenionem nominaut. Et progressus in orchestram Peripateticus noster, Pythocleo (molli) quodam incessu, gratias egit Atheniensibus, his verbis concludens orationem: «Nunc vos ipsi duces estis vestrum: ego vero praesum. Quem si vestris viribus vos adjuveritis, tantumdem ego potero quantum vos simul omnes.» Haec locutus, alios sibi magistratus cooptavit, propositis eorum quos voluerat nominibus. Et paucis post diebus tyrannidem occupans philosophus, et Phthagoricorum decreta de insidiis quam vim habeant ostendens, et quorsum tetenderit illis philosophia ea, quam praeclarus introduxerat Pythagoras; quemadmodum Theopompus docuit octavo libro Rerum Philippicarum, et Hermippus Callimachi discipulus; continuo hic quoque, quicumque bene animati erant ex civibus (contra Aristotelis et Theophrasti praecepta; ex quo veritatem agnoscas proverbii, Ne gladium puero!) recta e medio sustulit, custodes vero ad portas locavit. Quo factum, ut Atheniensium multi, imminens metuentes periculum, noctu per muros loris sese demittentes profugerent: quos Athenio missis equilibus persecutus, partim occidit, partim vinctos retraxit: multos enim habebat satellites ex eorum genere, qui cataphracti (id est, undique armati) appellantur. Ninnunquam etiam convocatis concionibus, simulabat studium partium Romanarum [quo cognosceret aliorum voluntatem?]; multosque, crimine impacto quod ad profugos missitarent, novisque rebus studerent, morte afficiehat; et, ad quamque portam triginta locatis satellitibus, neminem intrare portas aut egredi patiebatur. Multorum vero etiam facultates rapiebat, et tantam pecuniae collegit vim, ut plures etiam puteos impleret. Emittebat quoque in circumjectam regionem obsesores viarum, et profugientium exploratores, qui eos ad ipsum retraherent: quos, indicta causa, inter tormenta et cruciatus necabat. Multos etiam proditionis crimine in judicium postulavit, quod exulibus reditum procurare studerent: quorum alii timore ante judicium profugerunt, alii in judiciali foro, ipso suffragia rogante, condemnati sunt. Rerum etiam ad vitam necessariarum in urbe inopiam invexit, vile hordeum et paululum tritici distribuens. Mittebat etiam in agros milites, pervestigaturos si quis vel eorum, qui profugissent, intra fines reperiretur, aut si quis Atheniensium extra fines proficisceretur: et qui deprehensus esset, is fustibus caesus securi percutiebatur, ac nonnulli etiam ante in ipsis tormentis vitam finiebant. Denique per praeconem edicebat, ut sub solis occasum quisque domi se teneret, et nemo ne cum lucerna quidem foras egrederetur. Nec vero civium solum fortunas diripiebat, verum etiam peregrinorum; thesauris quoque Delii dei manum injiciens. Misit quippe in illam insulam Apellicontem. Teium genere, sed in civium numerum Atheniensium receptum; hominem qui vitam inconstantissimam et novi semper aliquid sectantem agebat. Fuit enim tempus quum philosopharetur, et Peripatetica omnia et Aristotelis bibliothecam aliasque multas coemeret: erat enim a pecunia abunde instructus. Tum vero et ex Magnae Matris templo antographa veterum plebiscita et senatusconsulta surrepta, et ex aliis civitatibus, quidquid priscum et rarum ac reconditum esset, corraserat. Quo in furto deprehensus Athenis, capitis adiisset periculum, ni fuga evasisset. Sed non multo post, officiis et obsequiis demeritus multos, Athenas rediit, ibique consiliis coeptisque suffragatus est Athenionis, ob sectae societatem. At Athenio, Lycei praecepta oblitus, choenicem hordei in quattuor dies dimetie batur stolidis Atheniensibus, gallinarum eis dans pabulum, non alimentum hominum. Apellicon vero, postquam cum exercitu Delum trajecit, tanquam ludos et festa celebrans magis, quam ut belli dux, ibi agebat: stationibus adversus urbem negiigentius collocatis; ea maxime insulae parte, quae a tergo erat, prorsus sine custodia relieta; ne castris quidem vello munitis, secure dormiebat. Quo cognito, Orbius, praetor Romanorum [Orobium scriptor Graecus vocat], qui Delum urbem praesidio tenebat, observata nocte illuni, eductis suis militibus dormientes ebriosque adortus, pecudum more Athenienses et qui cum illis arma socia verant trucidavit, sexcentos numero; ad quadringentos vero vivos cepit. Praeclarus dux Apellico clam fuga ex insula se eripuit. Orbius vero, quum multos in villas confugisse intellexisset, simul cum aedificiis eos cremavit; cunctasque machinas ad oppugnandam urbem parates, cum heiepoli quam Delum profectus Apellico construxerat, igne absumpsit. Igitur erecto eisdem in locis tropaeo et ara, hos versiculos Orbius arae inscripsit: Defunctos hoc aepulcrum habet, qui Deli pugnantes, vitam ad mare amiserunt: sanctam quum insulam Athenienses vastarent, marte cum Cappadocum rege communicato. 
<urn:lofts:fhg.3.posidonius_apamensis:42.1>  Caii Marii tertium nomen non exstat, sicuti neque Q. Sertorii, ejus qui Hispaniam obtinuit, neque L. Mummii, a quo Corinthus deleta est. Quod enim hic Achaicus dicitur, id a re gesta cognomentum ei est factum, sicut Africani Seipioni et macedonici Metello. Hoc argumento Posidonius potissimum refutari eos censet, qui tertium nomen Romanis proprium esse putant, Camillum verbi causa, Marcellum, Catonem: nempe ea ratione effici ait, ut quibus duo tantum nomina essent, ii nomine vero carerent. Atqui is non sensit hac ratione simul et illud astrui, nullam mulierem primum quod Posidonius nomen proprium Romanis esse arbitratur, nulli mulieri imponitur. 
<urn:lofts:fhg.3.posidonius_apamensis:43.1>  M. Claudium, qui conaul Romanorum quinquies fuit, Marci filium fuisse perhibent: primoque ei ex ea famitia Marcelli cognomen fuisse, quod, auctore Posidonio, a Marte deductum, bellicosum significat. Erat enim et peritus rei bellicae, et corpore robusto et manu promptus, et natura belli cupidus, ideoque in certaminibus alacrem se et ferocem ostendebat: moribus fuit honestis et humanus; Graecam disciplinam ac litteras eo usque colebat, ut qui in iis excellerent in admiratione et honore haberet, ipse negotiis impeditus, ne tantum, quantum cupiebat, studii et exercitationis illis impenderet. 
<urn:lofts:fhg.3.posidonius_apamensis:44.1>  Itaque Fabio scuti, Marcello gladii nomen tribui a Romanis solitum Posidonius tradit: ac Fabii in tutis consiliis constantiam, Marcelli consuetudine temperatam, salutarem Romanis fuisse. 
<urn:lofts:fhg.3.posidonius_apamensis:45.1>  Id quidem in confesso est, indoluisse ea re (coede Archimedis) Marcellum, percussoremque ut sceleratum hominem fuisse abominatum, compertosque Archimedis necesarios honoribus affecisse. Enimvero quum Romani exteris adhuc bello tantum gerendo strenui pugnaque terribiles viderentur, nequedum aequitatis, humanitatis, civilumque omnino virtutum specimina aliquot exhibuissent: primus Marcellus videtur Graecis ostendisse, esse justiores, quam crederentur, Romanos. Ita enim eos, quibuscum res ipsi erat, tractavit totque ejus incivitates et privatos homines exstiterunt beneficia, ut, si quid durius Ennensibus, Megarensilus, Syracusanisve acciderit, non magis hoc iis qui fecissent, quam qui passi essent, ascribi potuerit. De multis nuum proferam. Oppidum est Stcilicae non magnum, nomine Engyium, perantiquum tamen et ob deas, quas Matres vocant, ibi visas celebre. Templum ibi a Cretensibus positum ferunt: ostentabanturque hastae et galeae aenem, Merionis et Ulixae, id est Ulyssis, inscriptione, qui eas deabus dedicassent. Ejus cives quum impense rebus Carthaginiensium faverent, Nicias, primi inter eos ordinis, suasit ut Romanis accederent, libere in concionibus adversarios male sentire coarguens: at bi gloriam viri et potentiam timentes, statuerunt correptum eum Poenis tradere. Nicias ubi jam occulte se custodiri sensit, de Matribus sermones in Publicum extulit illicitos, multa in eorum numinum contemptum egit, tanquam diffidens et contemnens quae de eorum praesentia et majestate ferebantur. Gratum id inimicis fuit, quod ille maximam sui male tractandi causam ultro praeberet. Jam ergo omnibus ita comparatis, ut ei manus injifcerent, convocatisque in concionem tum civibus, Nicias ad populum verba facieus, subito ad terram corpus dimisit, parumque moratus, ut par est, silentio cum stupore facto, inde levato capite ac circumacto, tremula voca ac gravi primum, deinde sensim eam intendens atque exacuens, ut vidit horrore et silentio occupatam concionem, projecta toga ac dilacerata tunica, seminudus exsiluit et ad exitum theatri se proripuit, agitari se a Matribus clamans. Ita quum attingere eum aut occurrere religioni omnes ducerent ac de via decederent, ad portas urbis procurrit, neque voci neque motui, quales divino furore concitum edere par est, pepercit. Atque uxor rei conscia, maritique artibus subserviens, liberis secum acceptis, primum supplicem se ad dearum aedem devolvit: deinde errantem maritum quaerere se simulans, nemine obstante, tuto urbe excessit. Hac arte usi, Syracusas ad Marcellum salvi pervenerunt. Marcellus autem Engyinos, multis eorum injuriis et delictis lacessitus, super veniens omnes sumendi causa supplicii quum vinxisset, Nicias assistens flevit, ac tandem manus et genua Marcelli tangens pro civibus, ac primo quidem loco pro inimicis suis, deprecatus est: cujus precibus fractus Marcellus omnes dimisit, neque quicquam mali civitati fecit; Niciam vero agro multo donisque splendidis honoravit. Haec Posidonius philosophus memoriae prodidit. 
<urn:lofts:fhg.3.posidonius_apamensis:46.1>  Praeter ea, quae Romae dedicarat, Marcelli monumenta erant gymnasium Catanae in Sicilia, statuae et tabulae de Syracusanis in Samothrace apud deos, quos Cabiros nuncupant, et in Minervae templo apud Lindum. Ibi hoc epigramma statuae ejus fuisse ascriptum, Posidonius refert; Ille, hospes, patriae sidus memorabile Romae, Marcellus claris Claudius a proavis, Terque quaterque tullt bella in Mavortia fasces Consulls, hostili caede madefaclens. Hujus enim carminis auctor duos proconsulatus quinque annumeravit consulatibus. 
<urn:lofts:fhg.3.posidonius_apamensis:47.1>  Paternum genus nonnulli, qui cum Bruto ob interemptum Caesarem inimicitias habuerunt eumque oderunt, negant ad eum Brutum pertinere, qui reges ejecerit, quippe ei necatis filiis nullam relictam prolem, sed hunc Brutum cujusdam filium Bruti dispensatoris plebeium non ita pridem ad magistratus dignitatem se extulisse. Posidonius autem adultos jam Bruti filios, ita ut narratur, a patre occisos atfirmat, relictum autem tertium adhuc infantem, et ab eo Brutorum genus propagatum, et vero quosdam qui eo genere orti essent viros illustres suoque vixissent tempore, similitudinem formae in statua prisci Bruti expressam facie sua retulisse. 
<urn:lofts:fhg.3.posidonius_apamensis:48.1>  Posidonius multitudinem metallorum laudans et praestantiam, non abstinet solita sibi sermonis exornatione, sed nimiis amplificationibus quasi instinctu quodam poetico rapitur. Ait enim se fidem huic fabulae non derogare, quod nemoribus aliquando inflammatis, terra argento auroque abundans liquefacta in super ficiem ea metalla effervescendo ejecerit; quia omnia omnis mons et omnis collis locupletissimae cujusdam fortunae dono sit numismatis materia cumulatus: omninoque, ait, videns aliquis ista loca, dixerit thesauros esse perennes naturae, aut principatus aerarium perpetuum: non enim dives modo, inquit, terra illa est, sed et infra se opes habet conditas: et revera apud istos homines infra terram non Hades, sed Pluto (sive Dis quasi dives) habitat. Sic ille oratione omnibus rhetorices numeris absoluta de his rebus loquitur, quasi ex metallis et ipse copiosa verba extulerit. Diligentiam porro fodientium indicans Phalerei (Demetrii) illud dictum adducit, qui de Atticis metallis dixerat tanta assiduitate homines ibi fodere, ac si sperarent se ipsum Plutonem (sive Ditem) eruturos; atque nunc Turdetanorum similem demonstrat industriam laborandique studium, qui profundos obliquosque agant cuniculos, et fluvios, qui saepe in istis occurrunt, exhauriant Aegyptiis cochleis. Ceterum non idem evenire his atque Atticis: nam apud hos metallica opera simile quippiam habere aenigmatis illius: quae enim adepti fuerint, inquit, Athenienses, ea non percepisse, quae autem habuissent, amisisse. Turdetanis vero illa incredibilem in modum prosunt: nimirum aeris opificibus aes, quod quadrans est glebae effossae, eruentibus; qui qutem argentifodinas possident, triduo Euboicum talentum efferentibus. Addit porro stannum non, ut historici divulgarunt, in superficie terrae in veniri, sed effodi; nasci autem apud barbaros qui supra Lusitaniam degunt, et in Cassiteridibus insulis; ex Britannicis quoque Massiliam afferri. Apud Artabros autem, qui Lusitaniae versus occasum et septentrionem ultima habent, efflorescere ait terram argento, stanno, auro albo: est enim hoc permixtum argento: hanc terram fluviis deferri, et a mulieribus sarculis exhauriri, lavarique in cohs textis in modum cistae. Haec ille de his metallis retulit. 
<urn:lofts:fhg.3.posidonius_apamensis:49.1>  Post hanc Abdera, Phoenicum opus haec quoque. Supra haec loca in montanis monstratur Odyssea (Ulyssea), et in ea fanum Minervae, ut Posidonius tradit, et Artemidorus, et Asclepiades Myrleanus, qui in Turdetania grammaticam docuit, et descriptionem gentium in istis regionibus agentium edidit. 
<urn:lofts:fhg.3.posidonius_apamensis:50.1>  Narrat Posidonius, Marcum Marcellum exegisse e Celtiberia tributum talentum sexcentorum, quod argumento est Celtiberos et populosam fuisse gentem, et pecuniosam, quonquam solum colerent utcunque incommodum. Quod autem dixit Polybius, Tiberium Gracchum trecentas urbes Celtiberiae dejecisse, id ridet, et Polybium dicit in Gracchi gratiam turres urbium nomine appellasse, ut fit in pompis triumphalibus. Ac fortasse fide non indigna profert: nam et bellorum duces et scriptores rerum gestarum proclives sunt ad hoc mendacii, ut actiones exornent: quando ii etiam qui plures quam mille fuisse urbes Hispaniae dicunt, eo adducti videntur, quod magnos pagos urbium loco censerent. 
<urn:lofts:fhg.3.posidonius_apamensis:51.1>  Fibros sen castores producunt fluvii; sed Hispanicum castorium non easdem habet cum Pontico vires: huic enim vis medica peculiaris est, quemadmodum in aliis quoque rebus multis id videre est. Nam et Posidonius refert, solum Cyprium aes ferre Cadmiam lapidem, et vitriolum, et spodium. Idemque hoc Hispaniae tradit peculiare esse, quod cornices non nigrae sunt; et quod Celtiberorum equi, quum sint subvariegati, ubi in exteriorem Hispaniam pervenerunt, colorem mutant: esse autem eos Parthicorum similes, celeritate et cursus dexteritate ceteris praestantiores. 
<urn:lofts:fhg.3.posidonius_apamensis:52.1>  Aiunt apud Pitanam lateres coctos in aqua non subsidere; sicuti in Etruria quoque terra quaedam ejusmodi est: levior enim est terra quam aquae copia aequalis, ideoque ei innatat. Posidonius se in Hispania vidisse affirmat e quadam terra argillacea, qua argentea detergent vasa, lateres concretos et aquae innatantes. 
<urn:lofts:fhg.3.posidonius_apamensis:53.1>  Mulieres Iberorum agros colunt, et quum peperere, suo loco viros decumbere jubent, iisque ministrant: interque operandum saepenumero pariunt, et infantes lavant et involvunt ad alveum alicujus amnis acclinantes. Posidonius scriptum reliquit, sibi in Liguria hospitem suum Charmolaum narrasse Massiliensem: fuisse a se ad fossionem conductos viros simul et mulieres; inter has quandam doloribus partus correptam non longe ab opere digressam, edito foetu ad opus rediisse, ne mercedem amitteret: quam ipse quum vderet aegre opus facere, primoque causam ignoraret, tandem re cognita mercede data dimiserit: mulierem ad fonticulum quendam extulisse infantem, lotumque et quibus habebat pannis involutum, incolumem domum pertulisse. 
<urn:lofts:fhg.3.posidonius_apamensis:54.1>  Secunda pars explicetur Liguria [groece Ligystice], in ipsis Apenninis montibus inter Galliam nunc dictam sita et Etruriam: quae nihil relatu dignum habet, nisi quod per pagos dissipati vivunt Ligures, asperam terram arantes ac fodientes, aut potius saxa caedentes, ut ait Posidonius. 
<urn:lofts:fhg.3.posidonius_apamensis:55.1>  In ipso intimo sinus Adriatici recessu Timavum est, Diomedis templum memorabile; habet enim portum, et splendidum lucum, et septem fluvialis aquae fontes, qui uno eoque lato ac profundo alveo statim in mare effunduntur. Polybius contra affirmat omnes uno excepto esse salsos, et propterea incolas hunc locum fontem matremque maris appellare. Posidonius vero tradit flumem Timavume montibus delatum voragine terrae absorberi, sub qua, ubi per centum et triginta stadia decurrerit, eum in mare sibi ostium parare. 
<urn:lofts:fhg.3.posidonius_apamensis:56.1>  Polybius duodecimo libro Historiarum esse ait simile lepori animal quod cuniculum vocant. De quo ita scribit: «Cuniculus qui vocatur, procul intuentibus parvus lepus esse videtur: ubi vero in manum acceperis, multum sane discrepat, tum specie tum in cibo. Vivit autem plerumque sub terra.» Meminit horum etaim Posidonius in Historia. 
<urn:lofts:fhg.3.posidonius_apamensis:57.1>  Nec vero ita propinandum est, ut Carmanos facere Posidonius ait: hi enim, in conviviis mutuae benevolentiae documentum sibi invicem daturi, sectis in fronte venis defluentem sanguinem potui miscent, bibuntque; summum hoc et extremum in amicitia existimantes, si suum invicem sanguinem degustassent. Post istam potationem unguento caput illiunut, rosaceo maxime, aut, si id non suppetit, melino, ad prohibendum potus effectum, et ne vini vapore laedantur: si melinum non adest, liliaceo aut nardino utuntur. 
<urn:lofts:fhg.3.posidonius_apamensis:58.1>  Persarum rex Chalybonium solum vinum bibebat, guod Posidonius ait Damasci in Syria quoque nasci, transplantatis eo loci vitibus a Persis. 
<urn:lofts:fhg.3.posidonius_apamensis:59.1>  Seleucis portionum quas diximus optima est: vocatur autem Tetrapolis a quattuor ante ceteras (sunt enim plures etiam) illustribus urbibus istius regionis, Antiochia apud Daphnen, Seleucia in Pieria, Apamea et Laodicea: quae propter concordiam sorores dicebantur. Porro sicuti in quattuor urbes, sic etiam, Posidonio teste, in quattuor satrapias, quemadmodum etiam Cava Syria, Seleucis divisa est, dum Mesopotamia nonisi unam satrapiam constituit. 
<urn:lofts:fhg.3.posidonius_apamensis:61.1>  Si Posidonio credimus, etiam antiquum de atomis dogma est hominis Sidonii, Moschi, qui ante Trojani belli tempus vixit. 
<urn:lofts:fhg.3.posidonius_apamensis:62.1>  Posidonius scrihit e fontibus naphthae Babyloniis quosdam nigrum naphtha, quosdam album producere: atque ex iis alios esse liquidi sulphuris, eos scilicet, qui album naphtha habent, quod et flammae arripiant: eos vero, qui nigrum habent, bituminis liquidi esse quod pro oleo in lucernis usurpant. 
<urn:lofts:fhg.3.posidonius_apamensis:63.1>  Posidonius narrat accolas, praestigiis deditos homines, incantationibus quibusdam uti, et lotia et alios ejusmodi foetidos humores inspergere atque exprimere, quibus bitumen coaguletur; postea incidere: nisi forte aliqua lotii vis est, qualis in vesica eorum, qui calculo laborant, et ut ex pueri lotio chrysocolla conficitur. In medio autem lacus ista evenire consentaneum rationi est. Ignis enim ac bituminis fons et copia in medio est: quod antem non stato efflatur tempore, causa est, quia ignis motus ordinem non habet nobis manifestum, quemadmodum et multorum aliorum flatuum. Talia etiam apud Apolloniam Epiroticam eveniunt. 
<urn:lofts:fhg.3.posidonius_apamensis:65.1>  Sunt apud Arabes etiam sales odorati, ut Pasidonius refert. 
<urn:lofts:fhg.3.posidonius_apamensis:66.1>  Simlarum quoque maximam multitudinem Mauritania habet. Posidonius narrat se, quum e Gadibus in Italiam navigaret, in Libyae oram delatum, ac silvam quandam mari contiguam vidisse, simiis plenam, quarum aliae super arboribus, aliae in terra sederent, nonnullae catulos haberent, et ubera praeberent, nec sine risu vidisse alias uberibus graves, nonnullas etiam calvas, nonnullas herniosas et alia quaedam id genus vitia ostendentes. 
<urn:lofts:fhg.3.posidonius_apamensis:67.1>  Quaerunt vero nonnulli, quo pacto, quum Anacreontis aetate non exstiterit magadis (nam sero demum conspecta esse instrumenta multis fidibus tensa), mentionem ejus facieus Anacreon dixerit: Cano, viginti chordis tensam pulsans magadin, o Leucaspi. Ac Posidonius quidem ait, trium melodiarum in illis verbis meminisse poetam, Phrygiae, Doriae et Ldiae: his enim solis usum esse Anacreontem: quarum quum quaeque septem peragatur chordis, recte illum dixisse, viginti se chordis psallere, dempta una rotundo numero utentem. At ignorat Posidonius, antiquum instrumentum esse magadin; quandoquidem clare Pindarus dixit, Terpandrum ex adverso respondentem Lydiae pectidi invenisse barbitum. 
<urn:lofts:fhg.3.posidonius_apamensis:68.1>  Videamus jam nunc quae Posidonius dicat in opere De Oceano, in quo videtur multa geographica tradere, partim instituto proprie, partim magis mathematice. Haud abs re igitur fuerit etiam quaedam ab ipso dicta perpendere, partim nunc, partim ut suis singula locis sese offerent, justi modi memores. Ex iis igitur quae ad geographiam proprie pertinent, hoc est quod ponitur, totam terram aeque globi forma esse ac mundum, et quod quae ad hanc consequuntur positionem admittuntur: inter quae et hoc est, quinque zonis terram distingui. (2) Posidonius primum hujus divisionis auctorem Parme- nidem fuisse ait; sed hunc adustam zonam duplo fere latiorem quam oportebat statuere, quum eam extra tropicos producat utrinque usque ad temperatas zonas: Aristotelem autem vocare torridam eam quae inter tropicos est, eas autem quae inter tropicoset arcticos circulos intercipiuntur, temperatas. Horum utrumque merito reprehendit. Torrida nempe zona (inquit) ea dicitur quae habitari ob aestum non potest: at amplius dimidio ejus latitudinis quae tropicis includitur non posse habitari, argumento sunt supra Aegyptum incolentes Aethiopes. Nimirum enim dimidium totius latitudinis est, quod utrinque ab aequatore ad tropicos pertinet. In ea latitudine a Syena, qui est limes aestivi tropici, ad Meroen stadia sunt quinquies mille: atque inde ad Cinnamomiferae regionis parallelum, qui initium est zonae torridae, tria stadiorum millia: totiusque hujus intervalli dimensio haberi potest, quum et navigetur et peragretur. Quod autem restat, usque ad aequatorem inquam, id ex dimensione terrae ab Eratosthene tradita cognoscitur stadiorum esse octies mille et octingentorum. Quae igitur ratio est sex millium et octingentorum ad octo millia et octingenta, ea erit spatii inter tropicos intercepti ad latitudinem torridae. Quodsi recentiorum dimensionum ea introducatur, quae minimam facit terram, qualem Posidonius refert centum et octoginta millium, ea torridam zonam spatii ejus quod est inter tropicos aut semissem circiter, aut semisse non multo majorem ostendet, aequalem et eandem minime. Jam quum arcti circuli neque sint apud omnes, neque ubi sunt, iidem omnibus sint, quomodo iis poterunt zonae temperatae distingui, quae quidem sunt immutabiles? Id quidem ad refellendum nihil facit, quod arctici non sunt ubique: nam apud eos exsistant omnes necesse est qui temperatis zonis inhabitant, de quibus quidem solis temperata zona dicitur. Id autem recte ad refellendum adhibetur, quod sunt hi non ridem ubique, sed variantur. (3) Ipse zonas dividens, quinque ait utiles esse ad res coelestes: ex his duas periscios, sub polis usque ad eos quibus tropicus est pro arctico: inde duas heteroscios, quae ab his sunt usque ad habitantes sub ipsis tropicis: tum unam amphiscion, quae est spatium tropicis inclusum habitantium. Ad humanas autem res adhiberi vult quum has, tum alia duas arctas sub tropicis, et ab iis per medium diversas, secundum quas semissem mensis sol vertici incolarum imminet. Has enim zonas habere quippiam peculiare, quod et `singulariter siceae et areosae sint, et nullius rei feraces praeterquam siiphii et frugum qurundam tritico similium, sed adustarum: nam neque montes esse in propinquo, ut nubium concursu imbres fieri possint, neque amnibus eas rigari. Itaque viilosa ibi, admodum cornuta, labiis promissis et latis nasis animalia nasci; extrema enim eorum contorqueri: et Ichthyophagos iis in xonis habitare. Atque haec propria esse istarum zonarum inde liquere, quod qui vicinius austro habitant, aerem habent melius temperatum, solumque fertitius et magis irriguum. 
<urn:lofts:fhg.3.posidonius_apamensis:68.2>  Quodsi (ut ait Eratosthenes) plaga quaedam temperata aequatori subjecta est (in quod etiam Polybius consentit, et addit quod, quum sit sublimissima, imbribus rigatur, quando flantibus Etesiis nubes a borea plurimae eminentibus locis appelluntur), muito rectius esset tertiam hanc angustam zonam temperatam constituere quam tropicis subjectas admittere. His adstipulantur ista quoque, etiam a Posidonio commemorata, quod illic solis progressiones celeriores sunt, in obliquum factae itemque ab ortu in occasum: nam motionum ejusdem ordinis celerrimae sunt quae fiunt maximo circulo. (4) Reprehendit porro Posidonlus Polybium, qui habitationem sub aequatore dixerit esse editissimam, quum neque in globosa superficie,utpote aequabili, altitudo locum habeat, neque montosa sit terra aequinoctiali subdita, sed campestris potius ac fere eadem cum mari planitie; quibus Nilus impletur imbribus, eos ex Aethiopicis decurrere montibus. Haec ille hoc fatus loco,alibi concedit, inquiens se arbitrari montes esse id quod sub aequatore jacet, ad quos utrinque a temperatis plagis concurrant nubes, et imbres generent. Atque haec quidem a se ipso dissensio est evidens. Praeterea autem etiam hoc concesso, montosam esse regionem quae substrata est aequatori, alia videtur emergere. Lidem enim in sese confluere oceanum affirmat: quomodo ergo in medio montes ponunt? Nisi si insulas aliquas intelligi volunt. Utut res ea habet, extra geographiae ea professionem cadit, sed ei fortasse qui de oceano tractationem instituerit, fuerit committenda. (5) Facta deinde mentione eorum qui navigando Libyam ambiverint, scribit Herodotum in ea fuisse opinione, quosdam a Dario [dicendum erat Necone] missos ambitum istum confecisse; Heraclidem vero Ponticum in dialogo perhibere, magum quendam ad Gelonem venisse, qui se navigio circumivisse diceret: sed ea testibus carere ait, et narrat Eudoxum quendam Cyzicenum, sacrum legatum et inducias nunciantem caduceatorem in ludis solennibus Proserpinae [alii in ludis Corinthiorum Isthmicis], in Aegyptum venisse,quo tempore Euergetes secundus regnum tenuit: eumque cum rege et ejus familiaribus sermones contulisse, maxime de sursum navigando Nilo, utpote hominem et admiratione eorum quae singulis locis propria sunt praeditum, neque ineruditum. Forte tum a custodibus Arabici sinus Indum quendam ad regem fuisse allatum, dicentibus eum semimortuun ab ipsis inventum fuisse in navi solum deprehensum, neque se scire quls aut cujas esset, quod sermonem ejus non intelligerent. Eum a rege mandatum iis qui Graecam eum linguam docerent: qua percepta hominem narrasse ex India se navigantem recto cursu excidisse, atque huc evasisse, sociis fame amissis: simulque pollicitum se navigatlonis ad Indos monstratorem fore iis quibuseam rem rex demandaret, quos inter et Eudoxus fuerit. Hunc ad Indos cum donis navigasse, et eorum loco reportasse aromata ac lapides pretiosos, quorum alios fluvii cum scrupis devehunt, alii effodiuntur concreti ex humore, ut apud nos crystalli. Ceterum Eudoxum sua fuisse spe falsum, Euergeta quidquid navi advexerat adimente. Mortuo Euergeta, uxorem ejus Cleopatram regnum tenuisse, rursumque ab hac missum Eudoxum majore cum apparatu, in reditu ventis supra Aethiopiam fuisse delatum: ubi quum ad quaedam loca appulisset, animos incolentium sibi conciliasse frumenti, vini et caricarum largitione, quibus illi carebant, ab iisque contra aquam et navigationis duces accepisse, et vocabula quaedam descripsisse.Quumque invenisset ligneam summitatem prorae e naufragio superstitem, equoque isculpto insignem, idque cujusdam navis ab occasu advecti naufragium esse inauduvisset, secum in reditu detulisse, salvumque in Aegyptum rediise: ubi filio jam Cleopatrae suffecto in regnum, denuo omnibus spo- liatum fuisse, comperto multa ipsum intervetisse. Prorae autem summitatem ad ipso in emporium delatam, nauclerisque exhibitam: fuisseque ab his edoctum, Gaditinae esse id navis: nam Gaditanorum mercatores ingentibus uti navibus, pauperes parvis, quas equos appellent a prorae in- signibus, iisque eos piscandi gratia usque ad Lixum amnem circa Maurusiam navigare: atque adeo quosdam nauclerorum agnovisse lignum illud unius eorum fuisse, qui ulterius a Lixo fluvio navigarant, neque reversi fuerant. Ex his Eudoxum collegisse, posse Libyam navigio cirumiri: ita domum revertisse, omnibusque suis facultatibus impositis navigationem instituisse, et primum Dicaearchiam, inde Massiliam, ac reliqua deinde ora maritima navigata Gades pervenisse. Ubique autem divulgato instituto, rem fecisse, magnaque navi comparata, et duabus scaphis lemborum piraticorum similibus, impositis pueris symphoniacis, medicis, aliisque ariticifibus, Indiam versus per altum mavigasse, subvectum continentibus Favoniis. Iis autem qui una vehebantur ex navigatione defessis, invitum ad terram secundo vento appulisse, metuentem sibi a maris aestuum vicibus; et evenisse id quod metuerat: subsedisse enim navim, sensim tamen, neque subito fuisse solatum, sed et merces prius, et lignorum deinde majorem partem in terram fuisse egestam. Quibus eum e lignis tertium confecisse lembum, assimilem quinquaginta remorum navi, et navigasse usque ab eo fuisse consignatum retulimus: quod simul senserit, sumul etiam certiorem se factum, hos ejusdem cum illis Aethiopibus gentis esse, et esse vicinos Bogi regne. Inde omissa ad Indos navigatione eum revertisse, interque navigandum annotasse insulam desertam, quam aqua et arboribus bene instructam vidisset. Hinc quum in Maurusiam incolumis pervenisset, divenditis lembis, terrestri intinere ad Bogum ivisse, eique suscipiendae hujus navigationis auctorem fuisse: vicisse tamen sententiam familiarum, qui monebant metuendum esse ne ditio haec ita insidiis aliorum opportuna reddatur, commonstrato aditu iis qui extrinsecus bellum inferre vellent. Itaque se, quum audiret verbis se ad eam destinari navigationem, futurum autem ut in desertam aliquam exponeretur insulam, in Romanorum effugisse proviniciam, indeque in Iberiam navigasse. Tum rursus constructa ritunda navi, et longa quinquaginta remorum alia, ut per altum veheretur illa, hac pone terram, impositis instrumentis rusticis, seminibus et aedificandi peritis, ad eandem circumnavigationem se contulisse, eo consilio, ut, si tardius haec succederat, in antea observata insula hiemaret, consitisque agris et perceptis fructibus, initio propositam absolverat navigationem. Hactenus mihi quidem (inquit) cognita est historia Eudoxi: quid vero postea illi acciderit, par est Gaditanos scire et Hispanos. Ex his ergo omnibus demonstrari ait, oceanum terrarum orbi circuli in morem esse circumfusum: Non etenim terrae vonclo circumdatur ille: fasus in immensum est, ne quicquam polluat ispum. Enimvero mirum se in his omnibus praebet Posidonius, qui quum Magi circumnavigationem ab Heraclide expositam testimonio destitui censeat, itemque eorum qui a Dario [imo Necone] missi fuerant ab Herodoto narratam, fidem adhibet huic Bergaeo commento, sive ipse confinxerit, sive ab alio confictum pro vero habuerit. Haec igitur non multum absunt a Pytheae, Euhemeri et Antiphanis mendaciis. Verum hi quidem digni sunt venia, quibus idem fuit quod praestigiatoribus propositum; de- monstratori autem, philosopho, ac nonnihil etiam de palma certanti quis ignoscat? Haec itaque male. (6)Recte autem apud eum exposita sunt, terram aliquando attolli, aliquando subsidere, mutarique terrae motibus, et alia id genus, etiam a nobis enumerata; quibus etiam Platonis sententiam commode apponit, fieri nempe posse ut non sit figmentum id quod de Atlantide insula fertur, de qua is ait tradidisse Solonem, qui ita ab Aegyptiis dedicisset sacerdotibus, deletam eam esse, quum fuerit aliquando continente tota non minor insula, exstimatque hoc rectius dici, quam id, deletam fuisse ab eo ipso qui eam comentus fuerit, sicut apud Homerum accidit muro Achaeorum Conjectura etiam colligit Cimbrorum illisque cognatorum populorum migrationem e patria factam esse [praedandi causa, non] ob maris incursiones subito obortas. 7. Suspicatur etiam habitatae terrae longitudinem spetuaginta circiter milibus stadiorum constare, dimidiumque esse totius in quo sumitur circuli: itaque (inquit) ab occasu Euro spirante navigans tantum spatium, ad Indos pervenias. (8) Aggressus deinde eos reprehendere qui continentis partes hoc modo distinxerunt, non lineis quibusdam respectu aequatoris parallelis, quibus ductis diversitates animalium, plantarum et aeris demonstrari potuissent, quatenus alia ad frigidam, alia ad torridam pertinent plagam, retractat et insolvenda accusatione versatur, laudans eam quae obtinet divisionem et disputationem in utrumque partem instituens, nulla sane cum utilitate. Hujusmodi enim dispositiones non magis dedita opera institutae sunt, quam gentium et linguarum differentiae, sed casu quodam et fortuna; quin etiam artes, facultates, et studia, si ab uno fiat initium, plerumque invalescunt in quocunque terrae situ: quanquam et climati aliquid tribuendum est: itaque alia domestica fiunt natura, alia institutione et exercitio. Non enim natura fit quod Athenienses studiosi sunt litterarum, Lacedaemonii non item, ac ne Thebani quidem illis viciniores, sed institutione potius. Ita neque Babylonios natura philosophos facit, aut Aegyptios, sed exercitatio et consuetudo. Quin et equorum, boum, aliorumque animalium praestantia non locis tantum, sed et assuefactioni debetur. Haec iste confundit. Porro laudans talem continentis regionum distinctionem, qualis nunc est, exemplo utitur, Indos Aethiopibus qui sunt in Africa praestare, quia robustiores sint, minusque aeris siccitate adusti: ideo Homerum quoque de universis loquentem Aethiopibus, sic eos divisisse (Od. A, 24): Hi qua sol cadit, et qua nascitur illi: ** [et Cratetem] qui alterius habitatae terrae, quam Homerus ignoravit, mentionem hoc in loco invenire voluit, opinionis suae tenacem esse, dum ait, ita potius scribendum esse: Aut qua sol abit, utpote declinante eo a meridiano. 8. Primum quidem Aethiopes Aegypto contermini, ipsi quoque hifariam dividuntur, quum in Asia partim eorum sit, partim in Africa, nihilque a se invicem different. Deinde Homerus non ideo dividit Aethiopas, quod tales fere corporibus Indos nosset (quos ei plane ignotos fuisse probabile est, quum secundum Eudoxeam fabulam ne Euergetes quidem Indiam navigationemque ad eam cognitam habuerit), sed respexit Homerus potius ad supra dictam a nobis divisionem. Atque ibi etiam de Cratetis lectione pronunciavimus, nihil ad rem interesse utor modo legatur. Posidonius tamen interesse aliquid sentit, sed ita potius corrigendum: Hi qua sol abit. Quid autem interest inter abit et cadit? Nam tota quidem portio quae a meridie versus occasum est, occasus dicitur, sicut et horizontis ille semicirculus: quod et Aratus indicat (phoen. 61): supremus Ortus ubi atque Obitus parte admiscentur in una. Quodsi quis rectius hoc habere in Cratetis scriptura dicat, etiam in Aristarchea eandem is dicet obtinere rationem. Atque haec adversus Posidonium. Multa enim quae ad geographiam pertinent in ipsa tractatione singulatim sub censuram vocabimus; quae autem ad naturae contemplationem pertinent, ea alibi sunt excutienda, aut potius nihil curanda. Multas enim habet is de causis disputationes, in multis Aristotelem imitatur, quae nostri declinant ob causarum obscuritatem. 
<urn:lofts:fhg.3.posidonius_apamensis:69.1>  Posidonius Stoicus formam terrae esse fundae similem, ita ut media pars latior sit a meridie versus septemtrionem, angustiora sint orientem et occidentem versus, ita tamen ut orientalis pars Indica sit occidentali latior. 
<urn:lofts:fhg.3.posidonius_apamensis:70.1>  Magis sunt luculenta quae de Perisciis, Amphisciis et Heterosciis Posidonius prodidit. Attamen horum quoque eo usque mentio facienda, ut explicemus quatenus vel utilia sint ea, v el inutilia geographo. Quoniam autem verba fiunt de solis umbris, et sol, quantum sensu deprehendi potest, eodem circulo ad eum quo mundus versatur, parallelo convertitur, itaque apud in mundi conversione dies fiet eo supra terram, nox infra terram vehente, apud hos Amphiscii intelliguntur et Heteroscii: amphiscii sunt quorum gnomoni sub meridiem erecto sol affulgens in supposita planitie umbram modo in hanc, alias in diversam partem projicit, sole in oppositam priori regionem delato: hoc autem iis tantummodo contingit, qui inter tropicos habitant. Heteroscii sunt, quibus id genus umbrae aut semper versus septentrionem cadunt, ut nobis; aut versus meridiem, ut iis qui in altera tempreata zona degunt: usu venit hoc omnibus, qui arcticum tropico minorem habent. Perisciorum principium est, ubi vel aequalis tropico arcticus est, vel major; usque ad eos qui sub polo habitant. Quum eaim sol secundum totam coeli conversionem supra terram feratur, nimirum et umbra in orbem ambiet gnomonem: unde et periscios (quasi circumumbros) eos nuncupavit, nihil ad geographiam attinentes, quippe partes istae ob frigus habitari non possunt, uti in refutatione pytheae ostendimus. 
<urn:lofts:fhg.3.posidonius_apamensis:71.1>  Nonnulli sex zonas esse statuunt, ut Polybius et Posidonius, qui torridam in duas dirimunt. 
<urn:lofts:fhg.3.posidonius_apamensis:72.1>  Quum autem segnius et accedat ad tropicos sol et recedat, ac propterea diutius circa eos commoretur, atque eo minus plagae quae iis subjectae sunt habitentur, quin et eae quae illis interiores sunt (Sycene enim aestivo tropico subest, et Aethiopia interior etiam): hinc ansam nactus Posidonius, totam etiam illam plagam quae sub aequinoctiali est, temperatam esse suspicatus est. Et quum quinque zonas terrae esse nobiles physici demonstrassent, ipse eam, quam illi torridam appellabant, habitatam et temperatam esse ostendit. Quum enim, inquit, ea quae tropicis subjecta sunt, in quibus sol diutius immoratur, habitentur, atque etiam quae interiora sunt, quidni multo magis ea quae aequinoctiali subsunt, temperata sint, siquidem ad eum circulum et accedat sol, et rursus pari celeritate recedat, neque in eo climate commoretur, quum praesertim perpertno, inquit, nox aequalis ibi sit dici, itaque justum habeat ad refrigerandum intervallum? Quum aer ille in media et profundissima umbra sit, et imbres erunt et venti et flatus, qui aerem poterunt refrigerare. Siquidem et in Aethiopia continui imbres decidere traduntur, aestatis tempore, maximeque circa vim ejus: e quibus Nilus etiam augescere aestivo tempore existimatur. Posidonius igitur sic disputat. 
<urn:lofts:fhg.3.posidonius_apamensis:73.1>  Posidonius scribit (nescio quam vere) raris parvisque fluminibus Lilyam irrigari; nam multos eos esse magnosque Artemidorus dicit. De mediterraneis tamen non absque verisimilitudine illud dici potest. Ipse enim Posidonius causam rei affert. Scilicet ea non complui in partibus septentrionalibus; sicuti neque Aethiopiam dicunt; atque hinc saepe propter siccitatem pestem incidere et lacus coenosos fieri, locustarumque exsistere copiam. Addit orientalia humida esse, quod sol exoriens cito praetereat; occidua vero sicca, quod sol ibi decumbat. Humida vero et sicca alia ob aquarum copiam vel inopiam, alia ob solis radiorum diuturnam brevemve dicuntur praesentiam. 
<urn:lofts:fhg.3.posidonius_apamensis:74.1>  Ait Posidonius Callisthenem tradere aestivos imbres causam esse (incrementorum Nili fluvii), idque hunc ab Aristotele sumpsisse, Aristotelem vero a Thrasyalce Thasio (qui unus fuit ex antiquis physicis), Thrasyalcem autem ab alio, atque illum ab Homero, qui Nilum coelitus delapsum ait: Rursus ad Aegypti coelo delapsa fluenta. 
<urn:lofts:fhg.3.posidonius_apamensis:75.1>  De Cimbris quaedam minus recte dicuntur, quaedam probabilitatem habent non mediocrem. Non enim hac de causa eos, ut incertis vagarentur sedibus et latrociniis victum quaererent, compulsos crediderim, quod e peninsula, quam inhabitabant, diluvio fuerint ejecti; quoniam etiamnum antiquas sedes incolant. Et ridiculum sit eos naturali et sempiterno aestui, quotidie his contingenti, iratos solum vertisse. Quin et figmentum videtur eluviem aliquando immodicam accidisse: quum id genus oceani accidentia intendantur quidem ea et remittantur, sed ordine tamen suo atque modo. Non recte etiam is qui arma adversus exundationem capere Cimbros ait: nec magis, ut exercitatione intrepidi fiant, Celtas pati domos suas aquis obrui, rursumque aedificare, pluresque eorum aquis quam bello perire; quod quidem Ephorus tradit. Nam haec absurda non admittit quum ordo aestuum, tum notitia regionis illuviem passae. Quum enim bis quotidie aestus accideret, qui credibile sit tandem, nunquam eos sensisse, naturalem esse hanc maris reciprocationem et innoxiam, nec non sibi cum omnibus ad oceanum accolentibus communem? Male etiam Clitarchus, equites narrans occursum maris spectantes cilatis equis refugisse et paene fuisse affluxu obrutos. Noque enim tanta celeritate accedere mare deprehendimus, sed sensim et latenter: neque id quod fieret quotidie, et si qui accessissent, antequam cerneretur, aures personaret, tantum potuit objicere his terrorem, ut quasi de improviso oblata re fugam facerent. Haec Posidonius jure in scriptoribus reprehendit. Idem non inepta conjectura colligit, Cimbros homines fuisse praedones et vagos armisque ad Maeotim usque lacum progressos, et fuisse ab iis Cimmerium Bosporum denominatum, quasi Cimbricum, quum Graeci Cimbros Cimmeriorum nomine afficiant. Idem perhibet, Bojos quondam Hercyniam incoluisse silvam, ac Cimbros quum ad ca loca se contulissent, ab iis repulsos ad Istrum et scordiscos Gallos descendisse: inde ad Teuristas ac (sive ? ) Tauriscos, ipsos quoque Gallos, tum ad Helvetios, viros auri divites, attamen pacem tum colentes. Hos, quum viderent suis majores opes latrociniis Cimbrorum partas, maxime Tigurinos ac Tugenos, animum ad praedas adjecisse, ac Cimbris Italiam petentibus socios se adjunxisse. 
<urn:lofts:fhg.3.posidonius_apamensis:76.1>  In Phoenice scribit posidonius terrae motu facto urbem absorptam fuisse supra Sidonem sitam, ipsiusque Sidonis corruisse fere bessem, non confertim tamen, eoque non magnam hominum cladem accidisse. Id autem mali totam Syriam, mediocriter tamen, pervasit, et attigit insulas quasdam de Cycladibus: et in Euboea ita se exseruit, ut fontes Arethusae, quae in Chaicide est, obturati fuerint, qui fons multis post diebus alia erupit scaturigine: neque ante desiit insula partes concuti, quam hiatus terrae in Lelanto campo apertus fluvium luti igniti evomuit. 
<urn:lofts:fhg.3.posidonius_apamensis:77.1>  Nomen Rhagis (Rupturas diceres) a terrae motihus factum aiunt, quibus urbes complures et pagos bis mille subversos esse Posidonius scribit. 
<urn:lofts:fhg.3.posidonius_apamensis:78.1>  Saepenumero etiam in superficie maris, quod est circa insulas istas, discurrere flammas animadversum est, quum cavernarum, quibus ignis in profundo continetur, meatu aliquo recluso foras vi prorupit. Posidonius scriptum reliquit, sua aetate circa solstitium aestivum, prima luce inter Hieram et Euonymum mare conspectum fuisse ad mon. strosam elatum altitudinem, atque continenti flatu exaltatum aliquamdiu sic constitisse, tandem subsedisse: eos autem qui navigiis accedere ausi fuerant, quum viderent aquae fluxu impelli pisces mortuos, calore et foetore perculsos fugisse; atque navigiorum unum quod propius accesserat, vectoribus quibusdam amissis, aegre cum reliquis Liparam pervenisse, qui aliquando in morem comitiali morbo correptorum mente abalienarentur, aliquando ad se redirent. Multis post diebus limum apparuisse, qui superficiei aquae innataret, multis quoque locis flammas erupisse, et fumos, et fuligines: limum eum tandem concrevisse, et molaribus lapidibus similes fuisse concretas istas massas. Qua de re senatum, quum esset a Tito Flaminio [Flaminino] Siciliae Praetore certior factus, missis legatis rem sacram diis manibus et marinis procurasse, quum in Hiera, tum Liparae. 
<urn:lofts:fhg.3.posidonius_apamensis:79.1>  Quando, inquit Posidonius, evenit Aetnae incendium, Catinensis tum ager profundo obtegitur cinere, qui tempore quidem eo molestus, postea regioni beneficio est: reddit enim eam vinetis laetam, ac bonae frugis feracem, quum reliquum agri non ita praestet vini productione; radicesque efferunt loca cinere sic oppleta, quibus oves adeo pingues fieri perilibent, ut suffocentur; ideoque quarto aut quinto circiter die sanguinem illis ex auribus detrahunt, quod etiam apud Erytheam fieri declaravimus. 
<urn:lofts:fhg.3.posidonius_apamensis:80.1>  De magnitudine terrae complures fuerunt physicorum opiniones: reliquis meliores sunt Posidonii et Eratosthenis: quarum haec geometrica ratione magnitudinem ejus ostendit; illa Posidonii simplicior est. Uterque eorum hypotheses quasdam sumens, per ea quae hypothesibus consectaria sunt ad demonstrationes procedit. Prius autem de Posidonii opinione dicemus. Sub eodem meridiano Rhodum et Alexandriam esse ait. Sunt autem meridiani circuli, qui scribuntur per mundi polos, et per punctum quod cujuscumque eorum qui in terra gradiuntur, vertici imminet. Poli igitur iidem sunt omnium: punctum autem vertici imminens, aliud aliorum. Rhodus igitur et Alexandria sub eodem meridlano sunt; et distantia inter eas urbes quinque millium stadiorum esse videtur. Et fac ita esse: sunt porro omnes meridiani e maximis, qui in mundo sunt, circulis, in duas partes eum secantes, perque polos descripti. Quae quum ita se habere ponuntur, deinceps Posidonius signiferum aequalem meridianis, quippe qui et ipse in duas aequales partes mundum secet, in octo et quadraginta partes dividit, unumquodque e dodecatemoriis in quattuor secans. Si igitur etiam ille meridianus per Rhodum et Alexandriam in easdem cum signifero quadraginta octo partes divisus sit, aequalia sunt ejus segmenta illis signiferi segmentis. Quum enim magnitudines aequales aequaliter dividuntur, aequales etiam divisorum partes inter se esse necesse est. His igitur ita ante constitutis, deinde ait Posidonius stcllam Canobum appellatam splendidissimam esse ad meridiem in temone Argus. Eadem in Graecia prorsus non conspicitur: unde nec Aratus ejus in Phaenomenis meminit. Quum autem a septentrione versus meridiem procedimus, primum Rhodi conspicitur, et postquam ad finientem visa est, statim mundi conversione occidit. Quum vero illa quinque millia stadiorum a Rhodo navigando trajecimus et Alexandriam venimus, eadem stella, ubi in medio plane coelo est, reperitur quarta parte signi super finientem attolli, quae est qudragesima octave pars signiferi. Hinc necesse est eam partem meridiani, quae intervallo Rhodum inter et Alexandriam imminet, quadragesimam octavam ejus esse: propterea quod finiens etiam Rhodlorum a finiente Alexandrinorum qudragesima octava parte signiferi distat. Quum igitur ea pars terrae, quae isti segmento subjecta est, quinque millium stadiorum esse videatur; eae item quae reliquis segmentis subjiciuntur, totidem stadiorum sunt: atqne ita maximus circulus terrae viginti quattuor myriadum esse reperitur, si a Rhodo ad Alexandriam sunt quinque millia; sin secus, pro ratione intervalli. Talis quidem est Posidonii ratlo de magnitudine terrae. 
<urn:lofts:fhg.3.posidonius_apamensis:81.1>  Terrae habitatae punctum maxime occiduum est promontorium Hispaniae quod Sacrum dicitur, situm fere in ea linea, quae per Gades, Columnas, fretum Siculum et Rhodiam transit: nam et horologia aiunt convenire, et eosdem utrimque ventos ferri, et eandem esse utrobique longissimae diei et noctis quantitatem: est enim maxima et dies et nox quattuordecim horarum aequinoctialium ac dimidiae: et in ora maritima ad Gades atque Hispaniam [Columnas? ] aliquando observari [astra Canobo proxima]. Posidonius refert se de excelsa quadam domo in urbe ab iis locis ad quadringenta stadia distante, stellam vidisse, quam existimaverit esse Canobum: nam et qui inde versus meridiem ex Hispania paululum progressi sint, fater se eum cernere; et observationes astronomicas in Cnido institutas idem testari. Esse enim in Cnido Eudoxi speculam, non multo domibus sublimiorem, ex qua is fertur Canobum spectasse: esse autem Cnidum in Rhodiaco climate, in quo et Gades sunt et ora maritima ejus regionis. 
<urn:lofts:fhg.3.posidonius_apamensis:82.1>  Laterum (Sicillae) quae his tribus promontoriis includuntur, duo sunt concava mediocriter, tertium a Lilybaeo ad Pelorum curvum est, idemque longissimum, stadiorum mille et septingentorum; ut Posidonius dixit, qui et vigint adjecit. De reliquis, id quod a Lilybaeo ad Pachynum pertinet, altero majus est (et mille quingentorum et quinquaginta stadium): minimum omnium id, quod Freto et Italiae adjacet, a Peloro ad Pachynum tendens, stadiorum circiter mille centum et triginta. Ambitum insulae Posidonius pronunciat, stadiorum quarter millium et quadringentorum. At in chorographia majora haec intervalla ponuntur, distincta per partes in miliaria. Posidonius climatibus definiens insulam, Pelorum septentrioni, Lilybaeum austro, Pachynum ortui solis opponit. 
<urn:lofts:fhg.3.posidonius_apamensis:83.1>  Posidonius ait Siciliam veluti arces duas ad mare constructas habere Syracusas et Erycem, ac mediam inter utramque Ennam imminere circumjacentibus campis. 
<urn:lofts:fhg.3.posidonius_apamensis:84.1>  Apte cum his comparat Posidonius quae a physiognomone observantur. Nam inter animalia quoque hominesque quot sunt lato pectore et calidiora, ea omnia etiam animosiora esse solent; quot vero latis coxendicibus instructa ac frigidiora sunt, ea etiam ignaviora esse solent. Porro secundum terrarum situm haud paullum differunt incolae vel ad ignaviam vel ad audaciam propensiores, vel voluptati vel laboribus addictiores, quodniam animi affectus pendent ex corporum indole, quae ex ambientis aeris temperatura multum variatur. 
<urn:lofts:fhg.3.posidonius_apamensis:85.1>  Omnium hi vero simillima statuunt, qui Arabes significari putant. Et Zeno quidem noster ita scribit Homericum versum: Aethiopes adii, tum Sidonios, Arabesque. Sed scripturam mutare, quum sit vetusta, non est necesse. Culpanda est potius nominis mutatio, quae frequens est et usitata omnibus gentibus: quod et quidam faciunt, qui literas nominum inter se comparant. Optime autem omnium existimo Posidonium hic quoque a gentium cognatione et communitate originem vocum ducere. Nam Armeniorum, Syrorum et Arabum multum cognationis prae se ferunt nationes, sermone, vita, corporum forma, maxime ubi degunt in vicinia: idque ostendit Mesopotamia ex tribus bis conflata populis; maxime enim in his similitudo est illustris. Quodsi qua est varietas pro eo quod aliae partes aliis magis ad septentrionem aut meridiem vergunt, aut in meridie sunt sitae: nihilominus tamen communis affectio obtinet. Atque Assgrii et Ariani inter se atque istorum sunt assimiles. Conjicit exinde Posidonius, harum gentium nomina quoque esse affinia: qui enim a nobis Syri dicuntur, ab ipsis Syris Aramaeos vocari; idque Armeniis, Arabibus, et Erembis convenire, quo forte nomine veteres Graeci Arabas vocasse videantur, ipsa nominis originatione juvante. Nam Eremborum nomen multi ab ἔραν ἐμβαίνειν (id est terram subire) deducunt; quos posteriores apertiore vocabulo Troglodytas appellaverunt. Sunt autem il Arabes qui ad alterum latus sinus Arabici vergunt, quod est ad Aegyptum et Aethiopiam. Horum meminisse poetam probabile est, et dixisse, ad eos Menelaum pervenisse, quomodo etiam ad Aethiopes (nam hi quoque Thebaidi sunt vicini), non negotiatonis aut quaestus causa nominatos, qui multus esse non potuit, sed ob longitudinem peregrinationis et gloriationem. 
<urn:lofts:fhg.3.posidonius_apamensis:86.1>  Sed major quaestio de Erembis est, an Troglodytae intelligi debeant (quod vi originis vocabuli quidam pervincere volunt, inde Erembos dici autumantes, quod ἔραν ἐμβαίνουσι, terram subeant), an Arahes. Ac noster Zeno sic scripturam mutat: καὶ Σιδονίους Ἄραβάς τε Probabillus vero Posidonius lenissima mutatione scribit: καὶ Σιδονίους καὶ Ἀρεμβούς, ita ut poeta qui nunc Arabes dicuntur appellet Arembos, quemadmodum etiam ab aliis ex ejus sententia appellentur. Dicit autem has tres nationes continenter inter se positas suam invicem cognationem ostendere etiam eo, quod affinia habeant nomina: Armenios scilicet, arabes et Arembos. Et quemadmodum existimandum sit, unam gentem in tres esse divisam, pro climatum diversitatibus magis magisque immutatam, sic et nominibus pluribus uti pro uno. Neque vero audiendi sunt qui Ἐρεμνοὺς (nigros) scripunt; id enim magis Aethiopibus convenit. Nominat etiam Arimos Homerus; quos Posidonius docet esse accipiendos, non locum aliquem Syriae vel Ciliciae vel alius terrae, sed Syriam ipsam. Aramaei enim sunt, qui in ea habitant, quos facile Graeci Arimaeos vel Arimos vocare poterant. Nominum enim permutationes permultae sunt, praesertim barbarorum, quemadmodum Dariacen Darium, Pharzirim Parysatim, Atargatam Atharam dixerunt, quam posteriorem Ctesias Derceto vocavit. 
<urn:lofts:fhg.3.posidonius_apamensis:88.1>  Dictum est quam fuerit Eratosthenes ignarus occiduarum et septentrionalium Europae partium. Verum huic quidem et Dicaearcho danda est venta, qui loca ista non inspexerunt; sed Poluybio et Posidonio quis ignoscat? 
<urn:lofts:fhg.3.posidonius_apamensis:89.1>  Posidonius isthmum stadia mille quingenta latum facit, quantum hunc quoque, qui a Pelusio ad Rubrum est mare. “Neque multum puto (ait) ab his differre eum qui a Maeotide est ad Oceanum usque.' Ceterum haud scio, quomodo ei fidem quisquam possit habere de rebus obscuris dicenti, ubi nullam habet quam sequatur probabilitatem, quando tam aliena a ratione prountiat de rebus manifestis, quum Pompeii amicus fuerit, qui exercitum in Iberos Albanosque duxit, ad utrumque usque mare, Caspium ac Colchicumw. Etenim Pompeium aiunt Rhodum venisse, quo tempore ad bellum Piraticum proficiscebatur, mox adversus Mithridatem ducturus et gentes ad Caspium usuqe mare sitas, ibique Posidonium disserentem compellasse, inque suo discessu interrogasse, ecquid mandaret; illum autem jussisse: Rem gerere excelse atque aliis praestare memento. Adde his, quod etiam historiam rerum ejus gestarum conscripsit. Itaque oportebat cum veri majorem habere rationem. 
<urn:lofts:fhg.3.posidonius_apamensis:90.1>  Hyperboreos omnino non esse Heredotus ait, Posidonius autem revera esse eos et ad Alpes Italiae habitare dicit. 
<urn:lofts:fhg.3.posidonius_apamensis:91.1>  Posidonii comprobo conjecturam, qui Europaeos, id est Thraces Mysos ab Homero (II. 13, 5) nominari judicat his verbis: Partem in diversam rursum sua lumina torsit, Thraces equum domitores, cominus atque potentes pugna respiciens Mysos. Nam si quis Asiae populum Mysos intelligat, incongruus erit sermo. Qui enim dicens Jovem a Troja visum avertentem in Thracum terram, cum his comprehendat Mysos non in remota parte sitos, sed confines Troadi, et post eam incolentes atque ab utroque latere, a Thracia autem toto divisos Hellesponto: is et terrae continentes partes diversas confuderit, neque Homeri verba intellexerit. Nam rursum oculos convertere, id maxime est retrorsum avertere: qui autem a Trojanis visum transferret in eos qui vel post eos vel a latere siti sunt, is proferret quidem, non autem retro visum averteret. Huc facit et ipsum testimonium quod addncitur, quod Mysis adjungit Hippomolgos, Galactophagos et Abios, qui sunt in vehiculis habitantes Scythae et Sarmatae. Nam etiamnum permixtae sunt istae et Bastarnicae gentes Thracibus, magis quidem iis qui extra, sed et iis qui intra Istrum accolunt; iisdemque etiam Celticae, Boii, Scordisci, Taurisci. Scordiscos quidam Scordistas appellant, Tauriscis Liguriscorum et Tauristarum nomen tribuunt. Idem Posidonius ait, Mysos pietatis ergo quum animatis, tum eapropter etiam pecudibus abstinere; vitam degere otiosam, melle et lacte et caseo nutritos; ideoque eos et deum cultores nominari et Capnobatas (?); esse etiam quosdam Thraces, qui absque mulieribus vivant, eosque Ctistas (Conditores) vocari, et sacros honoris causa haberi, securosque vivere. Hos universos Homerum summatim sic extulisse: mulctores claros respexit equorum, Lactivoros Abiosque: hominum gens justior illis nulla alia est. Abios autem dicere praecipue, quia uxoribus careasnt, viduam vitam quasi dimidia sui dumtaxat parte constantem censens, ut et Protesilai domum, eo exstincto viduatam, semiper fectam vocat; et cominus pugnantes Mysos, quod boni sint bellatores, neque agi ac ferri sua patiantur. Idemque in Hiadis libro decimo tertio pro Μυσῶν τ᾿ ἀγχεμάχων scribi vult Μοισῶν τ᾿ ἀγχεμάχων. 
<urn:lofts:fhg.3.posidonius_apamensis:93.1>  Neque fidem meretur Hipparchus, qui eo hanc sententiam impugnat, quod neque ubique eadem prorsus Oceano accident, neque, si hoc detur, inde efficiatur Atlanticum mare in se refluere atque in orbem redire, et qui Selenci Babylonii testimonio probare studet, non eadem Oceano ubique accidere. Nos vero majorem quaestionis partem de Oceano et aestu ad Posidonium atque Athenodorum rejicimus, qui de his satis copiose disputaverunt. In praesentia id modo dicimus: et accidentium similitudini nostram sententiam melius respondere et coelestia evaporationibus inde surgentibus melius fere ali, si humor copiosior circumfundatur. 
<urn:lofts:fhg.3.posidonius_apamensis:94.1>  Posidonius vehementiorem affluxum augescentis maris eo etiam innuisse Homerum putat, quod scopulos memoravit modo occultatos, modo detectos, et quod fluvii nomine Oceanum affecit (Il. Ξ, 245 al.): quorum prius rectum est, posterius nihil habet rationis. Nam neque incremento maris aqua ita accedit, ut cursui fluminis ea accessio sit similis: et recessio adhuc etiam magis ei dissimilis est. 
<urn:lofts:fhg.3.posidonius_apamensis:95.1>  Scribit Polybius esse Gadibus in templo Herculis fontem ad cujus aquas potui aptas paucorum sit graduum descensus, qui ad aestus maris contrario plane afficiatur modo, quum sub exundationem maris deficiat, et defluente eo impleatur. Causam rei confert in ventum qui e profundo in superficiem terrae effertur: qua superficie sub maris affluxu ab aquis occupata, ventum, quum suis exitibus solitis privetur, intercludere, rursumque denudata aquis superficie, recta exeuntem venas fontis liberare obstructione, atque ita tum aquam copiose ebullire. Artemidorus autem dum hujus sententiam vult refellere, aliamque a se causam profert, facta simul sententiae Silani historici mentione, indigna relatu mihi videtur dicere: quippe quum et ipse et Silanus harum fuerint rerum rudes. At Posidonius falsitatis hanc narrationem damnans, duos ait in Herculis templo esse puteos, et in urbe tertium: eorum qui sunt ad Herculis, minorem, quum continenter ex eo aqua hauriatur, ea ipsa hora siccari, rursumque impleri, ubi desitum fuerit aquari: majorem totius diei aquationi suffcere; minui quidem ipsum quoque more aliorum puteorum, aquatione autem noctu cessante repleri: et quum in repletionis tempus incidat non raro maris defluxus, creditam esse ab incolis illam contrarietatem affectionis, inaniter. Historiae quidem huic fidem adhibitam fuisse quum ille eit, tum nos in divulgatis rerum inusitatarum narrationibus traditum reperimus. Nescio autem qui factum sit ut Posidonius, in ceteris rebus acumen ingenii Phoenicibus tribuens, magis hoc loco eos fatuos quam subliles judicet. Solis con versionmen die ac nocte metimur, partem supra, partem infra terram eo exigente. Jam ille traedit oceani motum imitari conversionem coelestem, esseque aestum maris alium diurnum, alium annuum, ad lunam certo modo affectio. Quum luna enim unius signi spatio supra horizontem elevatur, tum intumescere mare et in terram effluere (quod etiam sensus possit percipere), idque usque dum ad medium coeli luna perveniat. Inde declinante astro, paulatim mare abscedere, dum uno tantum signo ab occasu absit luna: tum consistere ipsum tanto tempore quanto luna ad ipsum occasum perrexerit, item tanto quanto infra terram sub horizontem unius signi quantitate descenderit: exinde rursum increscere, donec ad medium coeli infra terram luna appulerit: postea iterum recedere, usque dum versus ortum progressa luna signo uno horizontem se habeat altiorum: tum eodem statu manere, donec ea signo uno horizontem superet altitudine: exinde rursum in terram exire. Hunc ergo ait ille maris esse diurnum circuitum. Menstruum porro, quod maximi refluxus contingunt circa novilunium, deinde dum aequa portione divisa videatur luna, minui: hinc rursum usqne ad plenilunium augeri, et minui exinde, usque dum diminula lumine dimidium lucidum ostendat; postea rursum ad coitum usque crescere: ea autem incrementa et tempore et celeritate sese superare. Annuas denique maris vices se a Gaditanis auditu cognovisse ait: ita enim illos tradere, circa aestivum solstitium recessus accessusque maris maxime augrri; se vero conjecturam facere, eosdem a solstitio illo ad aequinoctium usque diminui, rursumque ad brumam usque accrescere; ab hac usque ad vernum oequinoctium decrescere, porroque augescere usque ad aestivum solstitium. Hae maris vices quum quovis die et nocte quavis eveniant, bis per utrumque tempus mari(??)e efferente, et bis subsidente, idque certo ordine et interdiu et noctu: quomodo fieri potest ut impletio putei saepe eveniat sub refluxum maris, non saepe autem exinanitio? Aut saepe quidem, sed non toties? Vel etiam toties quidem, Gaditanos autem non satis valere mente, ut observent quae fiant quotidie, nihilominus tamen annuas vicissitudines ex eo deprehendere, quod semel fit toto anno? Atqui fidem eum ipsis adhibere ex eo constat, quod ipse conjecturam addit de decrementis et sequentibus incrementis fluxuum a solstit(??)s ad solstitia, et de recursu qui htc fiat eadem via. At ne hoc quidem consentaneum est, homines istos observandi studiosos ea quae eveniunt non animadvertisse, credidisse iis quae non fierent. Refert etiam Seleucum eum qui a Rubro mari oriundus fuit, in his aequalitatem inaequalitatemque statuere aliquam pro signorum coelestium ratione: nam luna in aequinoctialibus signis haerente, aequabiliter illos aestus fieri; in solstitialibus autem et quantitate et celeritate inaequali; eamque inaequalitatem in reliquis signis locum habere pro eo atque unumquodvis eorum ad dicta propius accedit. Ipse autem se memorat Gadibus in Herculis templo fuisse sub ipusm aestivum solstitium, in plenilunio per aliquammultos dies, neque tamen anniversarias iatas mutationes potuisse deprehendere; sed circa ejus mensis novilunium magnam se in Baetis fluvii apud llipam repercussione notasse diversitatem: qui quum ante ne ad dimidium quidem usque ripam madefaceret, tunc ita fuerit effusus, ut ibi aquarentur milites (abest autem llipa a mari circiter septingenta stadia); et dum campestria mari propinqua etiam usque trigiuta stadia in altum fuerint aquarum exaestuatione tecta, ita ut insularum modo mari quaedam ambirentur, altitudinem fundamenti, cui fanum Herculis insistit et ipse agger qui Portui Gaditano proepositus est, ne ad decem quidem cubitos fuisse occultatam, quos ipse sit permensus: quodsi quis etiam duplum hujus addat, secundum incrementa lunc facta, ne sic quidem posse indicium praeberi ejus magnitudinis, quam in campis exundatio facit. Atque hoc quidem traditur evenire communiter toti orae oceano adjacentis circulo: novum autem et peculiare hoc ille de lbero fluvio refert, eum aliquando exundare nuilis imbribus aut nivibus causam praebentibus, quum boreoe frequentes flant: in causa esse paludem, per quam fluit: nam a ventis aquam palustrem una extorqueri. Narrat etiam arborem esse Gadibus, cujus rami ad solum sint deflexi, folia frequenter cubitalia longitudine, quattuor lata digitos, forma gladii: et apud Novam Carthaginem arborem esse quae e spina corticem emittat, unde telae pulcherrimae conficiantur. Nos sane, quod ad ramorum deorsum inflexionem attinet, Gaditanae arboris similem in Aegypto novimus, foliis tamen dissimilem et fructu (facit enim illesuam frugiferam) carentem E spinis autem texturae fiunt etiam in Cappadecia; sed non arbor spinam fert unde cortex, sed stirps est humilis. De Gaditana autem arbore id praeterea narratur, eam ramo effracto lac, radice incisa humorem minii colore emittere. 
<urn:lofts:fhg.3.posidonius_apamensis:96.1>  Dicaearclus et Eratosthenes et Polybius et plurimi Graecorum Columnas ad fretum esse (Columnas Herculis) asserunt. At Hispani et Afri Gadibus eas vindicant: nihil enim columnarum simile habere ea quae sunt ad fretum. Alii Columnas intelligi volunt aereas octo cubitorum columnas quae sunt Gadibus in Herculis delubro, quibus inscriptus est sumptus in templi factus exaedificationem: nam ad has qui navigatione absoluta pervenissent et sacra Herculi facerent, hos eam famam curavisse divulgari, ibi maris esse terraeque finem: atque hanc maxime omnium opinionum probabilem esse etiam Posidonius censet, oracuhum autem et multos legatos commentum Phoenicum. 
<urn:lofts:fhg.3.posidonius_apamensis:97.1>  Neque vero credendum est Artemidoro de iis, quae plebeii et vulgaris honmnculi in morem dixit. Vulgo enim perhiberi ait Posidonius, solem ibi ad Oceani litus occidere majorem, editoque strepitu, quasi si mare strideret sibilaretque eo quia in fundum deferatur exstincto: quin praeter hoc vanum esse etiam illud quod aiunt statim ab occasu noctem insqeui: non enim statim id fieri, sed non multo post, ut et in aliis fit magnis maribus; ubi enim sol in montes occumbit, ex luminis per latera diffusione diutius ab occasu diem perdurare, in mari autem non item, neque tamen illico tenebras statim oboriri, atque idem etiam in magmos isi vemore campis. Magnitudinem autem solis ideo augeri sub ortum et occasum in maribus: quibus tanquam vapores ab humido in altum sese attollunt: quibus tanquam fistulis [vitris?] infractos radios visus diffundi et majorem vera quantitatem fingere, quemadmodum quum solem lunamve orientem aut eccidentem per aridam tenuemque nubem inteuemur, rubere putamus. Hoc mendacium ait s(??)deprehendisse, quum Gadibus per triginta dies commoratus occasum solis observasset. At Artemidorus centuplo quam sit alias majorem occidere solem dicit, confestimque noctem ingruere. 
<urn:lofts:fhg.3.posidonius_apamensis:98.1>  Latus illud ortivum sublime est et asperum: infra eam tota regio est plana usque ad mare, exceptis paucis non magnis montibus. Quare Aristotelem Posidonius ait aestuum marinoram qui fiunt in Hispania causas non recte ascribere litori et Mauritaniae [litoribus Hispaniae et Mauritaniae?], dicentem mare ideo reciprocare, quia extrema terrarum sublimia sint et aspera, quae fluctum et duriter excipiant et repercutiant: quum e contrario pleraque litera sint humilia et arcnae tumulis constent. Recte hic quidem disserit. Post hunc Baenis [Naebis?], alii Minium nominant, fluviorum Lusitaniae longe maximus, ipse quoque adversus navigatur ad octingenta stadia. Hunc quoque e Cantabris delabi auctor est Posidonius: ante ostia ejus sita est insula, et duae crepidines portubus praeditae. Natura autem locil(??)dem meretur, quod ripas habent flumina sublimes, et quae sufficient ad excipiendum vlveis mare exundans, ita ut non effundantur neque in campos dimanent. 
<urn:lofts:fhg.3.posidonius_apamensis:99.1>  Sardoum mare, ubi Profundissimum est, mille ulnarum altitudine praeditum inventum esse mensura Posidonius perhibet. 
<urn:lofts:fhg.3.posidonius_apamensis:100.1>  Peculiare aliquid se in navigationeex Hispania observasse scribit Posidonius, nimirumin illo mari usquc ad sinum Sardoum Euros stato anni tempore spirare: itaque se tribus vix mensibus in Italiam pervenisse, jactatum et circa Gymnesias et juxta Sardiniam aliaque e regione horum loca Africaae. 
<urn:lofts:fhg.3.posidonius_apamensis:101.1>  Sunt etiam qui duos praecipuos ventos faciant, Boream ac Austrum, a quibus reliqui parva different inclinatione, Eurus ab aestivo ortu, Subsolanus ab hiberno; Favonius ab occasu aestivo, ab hiberno Caurus. Atque duos esse ventos confirmant quum Thrasyalcis testimonio, tum ipsius poetae, qui Caurum Austro adcribat (ll. A, 306): Argestae Austri: Favonium autem Boreae (ll. I, 5): Cum zephyro Boreas Thracum de finibus acer spirantes. Ceterum Posidonius ait neminem de ventis hoc modo dissc ruisse eorum qui his rebus claruerunt, Aristotelem nimirum, Timosthenem, Bionem astrologum: sed eos ventum qui ab ortu flat aestivo, Caeciam perhibere; qui ei e regione est oppositus et ab occuasu flat hiberno, Africum; qui ab ortu hiberno, Eurum, et ei oppositum Caurum; medios Subsolanum et Favonium. A poeta autem Favonium violenter spirantem vocari eum, qui nobis est Caurus; argute spirantem Favonium, eum qui nobis est Favonius; Austrum Caurum, Leuconotum (sive album Austrum), quippe qui paucas faciat nubes, quum reliquus Auster turbidus fere sit Eurus (ll. A, 305): Ac veluti nubes Zephyrus quum dissipat acer, Argestae pulsans violentis flatibus Austri. Nam Zephyrum violenter spirantem hic dicit, qui solet dissipare imbecilles nubes a Leuconoto coactas, atque hic tanquam epitheto Auster appellatur Argestes. 
