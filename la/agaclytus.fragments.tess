<urn:lofts:fhg.4.agaclytus:1.1>  Cypselidarum donarium. Meminit Plato in Phaedro. Juxta Cypselidarum donarium Olympiae stabat colossus malleo fabricatus, non ille a Cypselidis dedicatus. Alii vero donarium eum Cypselidarum fuisse aiunt, ut Agaclytus in libro de Olympia: «Antiquum Junonis templum, a Scilluntiis, colonis Eleorum, dedicatum. Ibi colossus est aureus donarium Cypseli Corinthii. Tradunt enim Cypselum vovisse, si Corinthi regnum adeptus fuisset, omnium bona post decennium se consecraturum esse; eumque exactis omnium bonorum decimis colossum malleo ductum fabricandum curasse.» Didymus vero tradit colossum a Periandro factus esse, ut Corinthiorum luxui et audaciae modum poneret. Sic enim Theophrastus libro secundo De temporibus: «Alii vero pecuniamin res magis viriles impendunt, ut qui exercitus educunt et bella suscipiunt: quemadmodum etiam Dionysius tyrannus fecit. Is enim non solum alienas sed etiam suas opes consumendas esse putabat, ne alios ad insidias sibi struendas incitaret. Licet autem colligi tam Pyramides in Aegypto quam Cypselidarum colossum et omnia hujusmodi opera eodem consilio confecta fuisse.» Fertur etiam epigramma quoddam in colosso hoc: Ipse ego colossus sum aureus et malleo ductus: utinam funditus pereat Cypselidarum genus. Apellas autem Ponticus epigramma hoc ita profert: Naxius sum ego et totus ex aureo fabricatus colossus: utinam funditus pereat Cypselidarum genus. 
