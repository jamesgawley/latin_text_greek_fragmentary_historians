<urn:lofts:fhg.3.anonymus:14.1>  Jamque audivi, qui futura quoque conscripsisset: Vologesi captivitatem caedemque Osrois, qomodo leoni objicietur, ominumque extremum ter quaterque desideratum nobis triumphum; adeo ille vaticinandi simul facultate usus, ad finem operi imponendum festinavit. Quid quod urbem quoque jam condidit in Mesopotamia et magnitudine et pulchritudine conspicuam; quanquam adhuc deliberat hvretque incertus, Nicaeam illam a victoria appellari oporteat, an Homonoeam, Ireniamve. Et hac quidem de re nondum decretum est adhucque carendum nobis tam pulchrae urbis nomine, omni nugarum stoliditatisque, quae nistorico inesse potest, refertae; In India autem quae gerentur jam se scripturum pollicitus est, classemque exterum mare circumvectam. Neque in promissis ille substitit, sed Indicorum jam proemium absolutum est; ac legio tertia et auxilia Gallica Maurorumque manus exigua cum Cassio duce omnes Indum fluvium jam superarunt. Quas autem res gesturi sint, aut elephantorum quomodo sint impetum excepturi, ea non multo post nobis admirabilis ille scriptor a Muziride aut ab Oxydracis per literas nuntiabit. 
