<urn:lofts:fhg.3.aristo_alexandrinus:1.1>  Verum istaec mitto quum a multis sint tractata, de quibus satis sit duos afferre, qui nostra aetate De Nilo scripserunt, Eudorum et Aritonem Peripateticos. Hi, dempto ordine, cetera omnia et stylo et argumentis iisdem fere uterque posuerunt. Itaque libros inter se collaturus quum exemplarium copia nulla fieret, alterum cum altero comparavi: uter autem alterius compilaverit scriptum, fortasse Ammonis oraculo doceri aliquis possit. Eudorus quidem Aristonem eo nomine incusat: sed ipsum dicendi genus magis est Aristoneum. 
<urn:lofts:fhg.3.aristo_alexandrinus:2.1>  Aristo Chius dicit, hieme quum subter terram sol versetur, aquam in eam restringi; aestate autem quum supra terram sit, haud amplius id fieri, terra magis calescente, quae ideo relaxata jam emittat aquam. 
<urn:lofts:fhg.3.aristo_alexandrinus:3.1>  Praeterea et hederam Graeci Baccho consecrant, et haec ab Aegyptiis dicitur nominari Chenosiris,quod significat plantam Osiridis. Proinde Aristo, qui Coloniam Atheniensium scripsit, in epistolam quandam Alexarchi incidit, in qua perhibebatur Bacchus Jovis et Isidis filius ab Aegyptiis haberi, qui non Osiris, sed Arsaphes nomen great, quo fortis significatur. Indicat hoc etiam Hermaeus primo de Aegyptiis libro, validum esse, si interpretetur, Osirin inquiens. 
<urn:lofts:fhg.3.aristo_alexandrinus:4.1>  Arcades ante lunam fuisse videntur; ut Eudoxus ait in Periodo. Theodorus vero libro vicesimo nono paullo ante Herculis contra Gigantes bellum lunam apparuisse dicit. Aristo Chius quoque in Originibus et Dionysius Chalcidensis primo Originum eadem dicunt, atque populum Arcadiae Selenitas fuisse dicunt. 
<urn:lofts:fhg.3.aristo_alexandrinus:5.1>  Aristo peripateticus philosophus in Ceo fontem esse dicit, e quo qui biberint animis hebetes fiant. Esse ad eum etiam hocce epigramma. Dulcis frigidi potus latex, quem emittit fons; at mente saxum fit qui ex eo biberit. 
<urn:lofts:fhg.3.aristo_alexandrinus:6.1>  Aristo Ephesi quoque Ortygiam fontem esse dicit, ad quam Diana nata esse videatur. Nam Apollo in Delo natus, Diana autem ad Asiaticam Ortygiam videtur. 
