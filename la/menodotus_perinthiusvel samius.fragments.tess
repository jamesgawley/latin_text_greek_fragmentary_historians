<urn:lofts:fhg.3.menodotus_perinthius_vel_samius:1.1>  Quoniam de coronis jam motae sunt quaestiones, dic nobis, o Ulpiane, quaenam est illa apud veanustum Anacreontem Naucratica corona? Sic enim ait mellifluus hic poeta: Coronas vero vir quisque tres habebat; duas ex rosis, tertiam Naucraticam. Et cur apud eundem poetam vitice (sive Amerina salice) nonnulli coronanlur? Dicit enim secundo Carminum libro: Megisthes vero ille comis, decem jam menses sunt, ex quo coronatur vitice et mustum bibit dulce. Ahsurda est enim corona e vitice: nam ad vincula solum et ad crates idonea est vitex. Dic igitur nobis ad haec aliquid quod scitu dignum sit, amioe, nec vocabula solummodo venare. 12. Illo tacente, et quid diceret anquirere simulante, Democritus ait: Aristarcnus, grammaticorum summus, amice, interpretans hunc locum, ait vitice coronari solitos esse veteres. Tenarus vero rusticorum coronamentum esse viticem scribit. Alii item interpretes absurda quaedam et aliena super proposita quae stione dixerunt. Ego vero postquam in Menodoti Samii librum incidi, qui inscribitur Rerum in Samo insula memorabilium Recensus, inveni id quod quaerebam. Ait enim: «Admetam Eurysthei filiam, quum Argis profugisset, venisse Samum: ibi quum ei apparuisset Junonis species, Admetam gratias relaturam, quod domo incolumis in ea loca pervenisset, curam suscepisse templi, quod hodieque exstat, olim vero a Lelegibus et Nymphis conditum fuerat. Argivos vero, re cognita indignatos, pacta pecunia persuasisse Tyrrhenis piraticam facientibus, ut deae raperent simulacrum, ratos scilicet, id si fieret, haud dubie male mulcatum iri Adm etam a Sami incolis. Tyrrhenos igitur, ad Junonis portum, appulsa navi, exscensione facta, continuo aggressos esse opus; quumque porta clausum non esset ea setate templum, protinus abstulisse simulacrum, et ad mare transportatum navigio imposuisse. Sed solutis rudentibus levatisque ancoris, remorum summo conatu abire non potuisse. Itaque ratos divino numine hoc fieri, simulacrum e navigio rursus extulisse, in littoreque deposuisse; oblatisque ei libis, metu perculsos abiisse. Postridie mane quum indicasset Admeta evanuisse simulacrum, facta perquisitione, repertum esse in litore a quaerenlibus: hos autem, utpote barbaros Cares, ultro aufugisse simulacrum opinantes, ad salicis truncum illud alligasse, et attractis utrimque lonyissimis ramis undique illiid circumvolvisse. Admetam vero expeditum vinculis purificasse, et in basi, in qua ante locatum fuerat, rursus constituisse. Quare ab illo inde tempore quotannis e conspectu tolli simulacrum, et in litus deferri, libaque ei apponi; et Tonea vocari illud festum, quia intentis vinculis (συντόνως) constrictum fuisset simulacrum ab eis, qui primum illud investigatum iverant. 13. «Narrant vero, sub idem tempus Cares, oblata auimis religione, oraculum dei adiisse Hyblam: et consulentibus de his quae acciderant respondisse Apollinem, poenam deae illos dare debere sponte per se, et citra graviorem calamitatem. qualem poenam superioribus temporibus Juppiter Prometheo statuisset proptei ignem furfo ablafum, quum gravissimis eum vinculis solvisset. Quum enim voluisset ille ultro leviorem aliquam suscipere poenam, hanc ei imposuisse ferunt supremum deum. Atque inde usum coronae, qui Prometheo fuerat ostensus, ab illo haud multo post ad alios etiam homines, donati ignis beneficio ab eodem affectos, manasse. Itaque etiam Caribus simili instituto mandavit deus, ut vifice pro coronamento uterentur, et capita sua ramis eisdem obstringerent, quibus ipsi deam revinxissent. Aliis autem omnibus coronarum generibus abstinere eos jussit, excepta laurea. Hanc se ipsum dixit solis his qui dea; ministrarent tanquam donum tribuere. Qui paruissent oraculi responso, et in conviviis convenientem poenam deae daturi essent, hos salvos et noxae expertes fore. Itaque Caras, morem gerere volentes oraculo, omissis aliis coronamentorum generibus, quae ante in usu fuissent, vitice vulgo omnes uti, deae ministris permittentes lauream gestare coronam, cujus gestandi mos etiamnum durat. 14.« Videtur autem coronamenti ex vitice meminisse aliquatenus etiam Nicaenetus, epicus poeta, patria Samius, in Epigrammatibus, et affectum suum adversus patriam historiam frequenter declarans. Cujus hi sunt versus: Nolo, Philothere, In urbe, sed in agro epulari: Zephyri aura delector. Suflicit mihi humi stratus sub lateribus torus; In promptu est enim Indigena ex lamari lectus, et vitex, priscum Carum coronamentum. At afferatur vinum, et Musarum amabilis lyra: laeti potantes ut Jovis inclytam sponsam canamus, insulae dominam nostiae In his enim ambigue quidem loquitur Nicaenetus, ut nescias utrum in strati usum, an coronamenti, sufficia illi vitex; sed, quum illam nominet priscum Carum coronamentum, satis in aperto ponit id quod quaerimus Conjectare autem licet, coronamenti ex vitice usum in illa insula usque ad Polycratis aetatem durasse. Anacreon certe dixit: Megisthes vero ille comis, decem jam menses sunt, ex quo coronatur vitice et mustum bibit dulce.» 15. Haec dii norunt a me primo in pulcra Alexandria esse reperta, quum nactus ibi essem Menodoti libellum; ex quo etiam multis hominibus hoc, quod apud Anacreontem quaeritur, demonstravi. Cujus quaestionis solutionema me acceptam Hephaestion, is qui aliis omunibus furta exprobrat, sibi vindicavit, scriptumque edidit hoc titulo, De corona ex vitice apud Anacreontem : quod scriptum nunc Romae reperimus apud antiquarium (ἀντικουαρίῳ) Demetrium. Unum hoc de suo dixit, Phylarchum septimo Historiarum libro meminisse illius de vitice historiae, sed nec Nicaeneti nec Anacreontis meminisse hunc scriptorem; quom etiam dissentire in nonnullis ostendit ab his quae a Menodoto tradita sunt. 
<urn:lofts:fhg.3.menodotus_perinthius_vel_samius:2.1>  Menodotus Samius in libro quo de iis quae in templo Junonis Samiae visuntur, exponit: «Pavones, ait, Junoni sacri sunt. Ac fortasse etiam primi omnium et nati et educati sunt in Samo, indeque in alias regiones divecti: quemadmodum primi galli gallinacei in Perside; et meleagrides qua? vocanfur, in Aetolia. Quare etiam Antiphanes in Germanis frafrihus ait: In Solis aiunt urbe nasci phoenices, Athenis vero noctuas. Cyprus columbas habet eximias: Samiam vero Junonem aureum habere aiunt avium genus, formosos et spectabiles pavones. Quare etiam in moneta Samiorum pavo excusus est.» 
<urn:lofts:fhg.3.menodotus_perinthius_vel_samius:3.1>  De Theodoro pictore Atheniensi scripsit Menodotus. 
