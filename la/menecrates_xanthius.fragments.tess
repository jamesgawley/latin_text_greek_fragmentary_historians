<urn:lofts:fhg.2.menecrates_xanthius:1.1> Artymnesus, urbs Lyciae, Xanthiorum colonia. Gentile Artymnesensis. Menecrates libro primo De rebus Lyciis dicit cives Xanthi urbis, nimia hominum multitudine laborantis, in tres a praefectis partes esse divisos, eorumque unam ad Cragum montem emigrasse, et in ejus colle quodam rotundo urbem condidisse, quam Pinaram (Pinara Strabo) vocassent, id est rotundum; etenim quae rotunda sunt, Lycii pinara dicunt.
<urn:lofts:fhg.2.menecrates_xanthius:2.1> Narrant Menecrates Xanthius in libris De rebus Lyciae et Nicander. — Latona, quum in Asteria insula Apollinem et Dianam peperisset, in Lyciam venit, infantes ad lavacrum xanthi apportans. Quumque primum eam regionem attigisset, in Meliten fontem incidit; statuitque ibi abluere infantes, antequam ad Xanthum pervenisset. Sed pulsa inde a pastoribus, qui eo potum boves egissent, discessit. Lupi autem obvium facti et adulantes deae, usque ad amnem Xanthum ductores se viae praebuerunt. Cujus aquam quum bibisset Latona, infantesque abluisset, Xanthum apollini consecrat; terrae autem quae tunc Trimilis appellabatur, Lyciae nomen fecit, a lupis, qui viam praeiverant. Rursum deinde ad fontem pervenit, supplicium de pastoribus sumptura, qui adhuc bobus lavandis ibi vacabant. Eos dea universos in ranas convertit; tergisque et humeris aspero lapide percussis, in fontem conjecit victumque in aquis attribuitlique etiamnum apud amnes et paludes vociferantur.
<urn:lofts:fhg.2.menecrates_xanthius:3.1> Blandus, urbs Phrygiae, a Blaudo, qui locum eum reperit, nomen nacta, uti Menecrates refert.
<urn:lofts:fhg.2.menecrates_xanthius:4.1> Menecrates Xanthius Trojam Graecis ab Aenea proditam affirmat, propter simultates quas cum Alexandro gerebat : atque ob istud beneficium Graecos ipsi permisisse, ut suam domum servaret. Is autem suam historiam ab Achillis funere auspicatus in hunc modum scribit: « Graecos autem moestitia tenebat, et exercitus capite se privatos existimabant. Ei autem exstructo sepulcro, totum agrum (Trojanum) bello premere perrexerunt, donec Aeneae proditione captum est Ilium. Aeneas enim, quod in nullo pretio apud Alexandrum esset, et ab omnibus sacerdotii honoribus arceretur, Priami res evertit. His autem perpetratis, civis Graecorum est fractus.»
