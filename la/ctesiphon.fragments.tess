<urn:lofts:fhg.4.ctesiphon:1.1>  Epaminondas thebanorum dux bellum contra Spartanos gerens, ad comitia in urbem est profectus, quum prius hoc injunxisset Stesimbroto filio suo, ne cum hoste confligeret. Spartani ejus absentia cognita, juveni timiditatem exprobraverunt: quod ille indigne ferens, oblitus patris pugnam conseruit et vicit. Pater autem iratus ei coronato collum abscidit. Ctesiphon tertio libro rerum Boeoticarum. 
<urn:lofts:fhg.4.ctesiphon:2.1>  Araxes Armeniae fluvius est, ita dictus ab Araxo, pylifilio. Hic enim, quum de imperio adversus Arbelum avum suum pugnaret, eum sagitta confodit; sed quum a Furiis vexaretur, proruit in fluvium Bactrum, qui ab ipso deinde dictus est Araxes, uti refert Ctesiphon primo Rerum Persicarum. 
<urn:lofts:fhg.4.ctesiphon:3.1>  Nascitur in Coccygio monte arbor nomine Paliurus, cui si animal insederit, tanquam visco detinetur, excepto cuculo; huic enim parcit, teste Ctesiphonte in primo De arhoribus. 
