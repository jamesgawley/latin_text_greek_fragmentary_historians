<urn:lofts:fhg.4.athenodorus_eretriensis:1.1>  Athenodorus Eretriensis octavo libro Memorabilium refert, Thetim et Medeam de pulcritudine in Thessalia certasse, arbitrumque adhibitum Idomenea Thetidi victoriam adjudicasse: Medeam vero indignabundam iilud protulisse: Cretenses semper mendaces; eidemque imprecatam, ne verum unquam diceret, sicuti in hac sententia. Hinc factum scribit ut mendaces habeantur Cretenses. Testem hujus narrationis apponit Antiochum libro secundo operis, quo singularum civitatum fabulas collegit. 
