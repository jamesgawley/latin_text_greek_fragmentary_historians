<urn:lofts:fhg.3.cornelius_alexander_polyhistor:1.1>  Regnarunt Assyrii inde a Nino et Semiramide usque ad Beleum Dercetadae filium: in hoc enim quum Semiramidis genus defecisset, Belitaran hortutanus ejusque posteri deinceps regnarunt usque ad Sardanapallum, uti Bioni et Alexandro Polyhistori videtur. 
<urn:lofts:fhg.3.cornelius_alexander_polyhistor:2.1>  Primi omnium, de quibus auditu aliquid accepimus, Assyrii dicuntur totam subegisse Asiam praeter Indos, qui ultra Gangem fluvium sedes habent. Ninus ibi primum regiam potestatem constituisse dicitur, et post hunc Semiramis, et deinde omnes horum posteri usque ad Beleum Dercetadae filium. In hunc enim Beleum successio stirpis Semiramideae desiit, et Belitaras quidam nomine, vir insitor, regionrum hortorum praefectus et inspector, inopinato regnum sibi vindicavit, et suae gencri insevit, ut apud Bionem alicubi scribitur et apud Alexandrum Polyhistorem, usque ad Sardanapallum, cujus temporibus quum emarcuisset, ut illi dicunt, regia potestas, Arbaces Medus et Belesys Babylonius, rege interfecto, Assyriis eam ademerunt et in Medicam gentem transtulerunt, annis mille trecentis et paullo amplius jam praeterlapsis, inde a quo primum Ninus in his regionibus rerum potitus erat. Ita enim Ctesiae Cnidio tempora describenti Diodorus etiam Siculus assentitur. Medi itaque rursum imperium sunt adepti, omniaque ipsorum legibus constituebantur. Quum vero etiam hi annis non minus trecentis imperio essent potiti, Cyrus Cambysae filius Astyage debellato ad Persas imperium traduxit. Quo pacto enim id non erat facturus, quum et Persa ipse esset indigena, simulque Medis infensus ob proelia cum Astyage habita? Quum vero etiam Persici reges annis octo et viginti supra dicentes imperassent, etiam horum imperium penitus est collapsum, ab externo exercitu et rege alienigena dissipatum. Alexander enim Philippi filius interfecto Dario rege, Arsami filio, totaque Perside subacta, ad Macedonicum imperium res transtulit. Ita enim rerum gestarum magnitudine eximie clarus erat belloque insuperabilia, ut etiam postea, quum e vivis excessisset, successores tamen ipsius, Macedones quum essent, alienam exteramque regionem quam diutissime in potestate retinuerint, et ad summam potentiam evaserint. Et sane arbitror eos etiam in hunc usque diem regnaturos imperiumque obtenturos fuisse, Alexandri gloria tum adversus se mutuo tum adversus Romanos habitis, plura habendi studio suas ipsorum vires potentiamque fregissent, effecissentque ut non amplius finitimis insuperabiles viderentur, quum alioquin imperassent non minore temporis spatio quam Medi, septem videlicet annis minus; nam etiam hac in re credendum est Polyhistori. Quum itaque tanto tempore imperassent, a Parthis, gente aliis subdita minimeque antea celebri, imperio sunt exuti; qui deinceps eo universo, Aegypto excepta, sunt potiti, Arsace quidem primum defectionis auctore, adeo ut Arsacidae, qui eum secuti sunt, dicti fuerint. Mithridates vero non multo post ad magnam gloriam Parthorum nomen evexit. Annis antem septuaginta supra ducentos ab Arsace primo ad Artababum ultimum regem usque elapsis, quum Romanorum res sub Alexandro Mamaeae filio essent constitutae, sub id tempus Chosrois progenies apud nos regnare coepit. 
<urn:lofts:fhg.3.cornelius_alexander_polyhistor:3.1>  Hisce Polyhistor Alexander plane suffragatur, vir summi ingenii multaeque eruditionis idemque Graecis homiuibus, qui non leviter et defunctorie doctrinae fructum degustarunt, longe notissimus. Is igitur in ea quam de Judaeis texuit historia res Abrahami sic ad verbum exsequitur. «Eupolemus, inquit, in ea quam de Judaeis Assyriis habet disputatione auctor est primum quidem Babylonem urbem ac postmodo turrim illam historicorum omnium ore jactatam ab iis qui diluvium effugissent (Gigantes illi erant) excitatam, eaque deinde summa numinis potestate disjecta, toto passim orbs distractos ac dissipatos Gigantes. Idem aetate decima Camarinae, quae Babyloniae civitas est, quamque Urien nonnulli vocant, Graeci Chaldaeopolin interpretantur, Abrahamum natum esse tradit, qui quum nobilitate et sapientia omnes anteiret, tum vero astrologiam pariter et Chaldaicam invenerit, et singulari studio pietatis divinam sibi gratiam conciliarit. Hunc porro divino jussu, collocato rerum suarum in Phoenicia domicilio, solis lunaeque conversiones ac reliqua id genus omnia Phoenices docuisse, quae res summe gratiosum eum apud regem effecerit. Postea vero quum appetitos bello Phoenices Armenii superassent, ipsumque Abrahami nepotem captivum abducerent, Abrahamum servorum manu stipatum auxilium ei tulisse, victores snam in potestatem redegisse, eorumque liberos et uxores belli jure captos abegisse. Verum legatis ad ipsum ab hoste missis, qui captivos pecunia redimerent, victis cum insultare ferocius noluisse, sed milltum suorum stipendio contentum captivos liberaliter reddidisse. Addit insuper eum in sacro urbis Argarizin, hoc est Alitissimi monte, susceptum hospitio, dona simul a Melchisedeco dei sacerdote, qui ibidem regnabat, accepisse. Postmodum urgente fame Abrabamum in Aegyptum cum nuiversa familia secessisse, ibique fixa sede, cum ejus uxore, quam sororem ille suam vocaret, Aegyptiorum regem matrimonium inlisse. Hic vero fusius exsequitur, quemadmodum nec illius congressu rex frui potuerit, et populum ejus universum regiamque adeo familiam gravissima pestis invaserit: tandemque rex, consultis vatibus minime viduam esse mulierem respondentibus, ubi eam Abrahami uxorem esse comperisset, viro suo reddiderit. Ceterum quum aqud Heliopolim Abrabamus Aegyptiorum sacerdotum consuetudine plurimum uteretur, multa ipsos necnon astrologiam quaeque ad eam pertinent omnia, illo docente didicisse tradit, sic tamen eorum inventionem Babyloniis atque Abrahamo ipsi attribuens, ut principem illorum auctorem Enochum fuisse statuat, quippe qui primus omnium astrolgiam invenerit, non autem Aegyptii. Enimvero Babylonios dicere solitos, primum exstitisse Belum, qui Saturnus vulgo nominetur, quique Belum alterum cum Chanaane susceperit: hunc vero Chanaanem Phoenicum parentem genuisse, cujus filius Chumus exstiterit, quem Asbolum Graeci nominant: eum mestraimi fratrem, Aethiopumque simul et Aegyptiorum parentem fuisse: tametsi Atlantem Graeci astrologiae inventorem esse velint; sed nimirum Atlantem habuerit, huncque ab angelis dei omnia didicisse, quae tandem ad nos cognitionemque nostram permanarint. 
<urn:lofts:fhg.3.cornelius_alexander_polyhistor:4.1>  Artapanus in rerum Judaicarum historia Judaeos scribit Ermiuth nominari, quae vox, si graece loqui velis, Judaeos sonet; eosdem vero Abrahami ex nomine Hebraeos nuncupari. Abrahamum autem in Aegyptum cum universa familia ad Pharethonen Aegyptionrum regem sese contulisse, quem quum astrologiae praeceptis instituisset, atque viginti continentes annos ibidem degisset, in Syriam denuo remigrasse, plerisque suorum ob regionis ubertatem in Aegypto residentibus. Quamquam in libris quibusdam, quorum auctores incerti sunt, Abrahamum invenimus ad Gigantes referri; hos porro quum Babyloniam incolerent a diis propter impietatem exstinctos ac sublatos fuisse, uno tantum Belo superstite, qui exitio subductus Babylonem tenuerit, sedemque sibi in ea turri, quam ipsemet excitaverat, quamque Belum conditoris ex nomine appellarunt, delegerit. Abrahamum autem astrologiam apprime callentem, primum in Phoeniciam, ubi Phoenices eadem scientia imbuerit, ac deinde in Aegyptum migrasse. 
<urn:lofts:fhg.3.cornelius_alexander_polyhistor:5.1>  Molo, qui adversus Judaeos opus integrum edidit, virum quendam, qui cum filiis diluvium effugerat, ab indigenis ex Armenia pulsum, aedibusque ac possessionibus ejectum suis, intermedia regione peragrata in desertos Syriae montes secessisse commemorat. Abrahamum vero post tertiam aetatem natum esse, cujus nomen Patris amicum signlfioet. Eundem, quum sapientiae laude praestaret, solitudinem percurrisse ac perlustrasse universam: tum duabus ductis uxoribus, altera quidem indigena et affini, Aegyptia vero altera, quae servitutem ante serviebat; ex Aegyptia liberos duodecim genuisse, qui in Arabiam profecti eam inter se diviserint, locique hominibus principes imperaverint: ex quo factum sit ut reges Arabum duodecim primis illis cognomines ad nostra usque tempora numerentur. Ex legitima autem uxore filium unicum suscepisse, cujus nomen apud Graecos γέλωτα, i. e. risum, sonet, quique Abrahamo seniore jam defuncto, liberos ex conjuge indigena duodecim procrearit, quorum postremo Josepho nomen fuit, a quo Moses tertius numeretur.» Haec Polyhistor, qui nonnullis interjectis, rursus ita subdit; «Paullo post jussum a deo Abrahamum fuisse ait, ut Isaacum filium ipsi in holocaustum immoiaret, eundem adolescente secum in montem abducto, succensisse pyram, eique simul Isaacum imposuisse. Verum ipsi, quum jam filium jugulaturus esset, ab angelo facinus inhibente airetem ad sacrificium oblatum esse, quem ille, subducto pyrae filio, immolarit. 
<urn:lofts:fhg.3.cornelius_alexander_polyhistor:7.1>  Duxit ille (Abrahamus) Cheturam, ex qua nati sunt ei sex filii, viribus ad labores et acri ingenio praediti: Zambranes, Jazares, Madanes, Madianes, josubacus, Suus. Ipsis vero etiam liberi nascuntur: et Suo quidem Sabathanes atque Dadanes. Huic autem Latusimus, Assuris, Luomes; Madianae vero Ephas, Ophren, Anochus, Ebidas, Eldas. Filiis his omnibus ac nepotibus Abrahamus deducendi colonias auctor fuit, terramque occupaverunt Troglodyticam et regionem Arabiae Felicis, quatenus ad Rubrum mare protenditur. Dicitur autem Ophrenem expeditione in Libyam suscepta ipsam occupasse, ejusqeu nepotes, collocatis in ea sedibus, terram ex illius nomine Africam nuncupasse. Hujus autem sermonis testem habeo etiam Alexandrum Polyhistorem, qui sic loquitur: «Cleodemus vates, qui et Malchus vocatur, rerum judaicarum historiam contexens, sicuti etiam Moyses Judaeorum legislator narravit, Abrahamo natos esse dicit plures ex Chetura liberos.» Refert autem illorum etiam nomina, tres recensens, Apheram, Surim, Japhram. A Suri quidem Assyriam appellatam: a duobus vero, Aphera et Japhra, urbem Aphram et regionem Africam nomen accepiss. Hos porro Herculi contra Libyam et Antaeum militanti auxilium tulisse ait; Herculem etiam, quum Aphrae filiam uxorem duxisset, ex illa genuisse Didorum; ex hoc vero Sophonem prognatum, a quo Sophaces inter Barbaros nomen habent. 
<urn:lofts:fhg.3.cornelius_alexander_polyhistor:8.1>  Deinceps ad Polyhistorem redeamus. «Demetrius, in quit, auctor est Jacohum annos quinque et septuaginta natum, Charram Mesopotamiae civitatem confugisse, idque parentum suorum voluntatem secutum, partim ut occulto sese Esan fratris odio subduceret, paternae jactura benedietionis, quam sibi ipse furtim simulata Esau specie jacobus expresserat, concitato; partim ut inde uxorem duceret. Sic igitur eum, relicto Isaaco parente hanc in urbem pervenisse, ubi jam ipse annum septimum ac septuagesimum attigisset. Eundem post septem annos quos ibi versatus erat, filias Labani materni avynculi duas, Liam et Rachelem, duxisse, criea annum aetatis quartum et octogesimum, aliorumque septemannorum spatio liberos omnino suscepisse duodecim. Quippe octavi anni mense decimo Rubenum genuisse, noni octavo Simeonem, decimi sexto Levinum, undecimi quarto Judam. Tum vero a Rachele, quod sterilis esset, muliebri adversus sororem invidia flagrante, Zelpham ancillam in Jacobi lectum eodem tempore submissam esse, quo etiam Balla Nephthalimum conceperit, anni scilicet undecimi mense quinto, ac duodecimi secundo filium peperisse, quem Gadum Lia nominaverit; alterum que deinceps ejusdem anni mense duodecimo, cui Aseris nomen eadem Lia dederit. Rursus vero Liam pro mandragorae pomis, quae Rubenus ad Rachelem attulerat, eodemque tempore Zelpham ancillam, hoc est anni duodecimi mense tertio, filium concepisse, ejusdemque anni duodecimo genuisse, quem Issacharem nuncuparit. Atque iterum Liam decimi tertii decimo alterum suscepisse nomine Zabulonem, iterumque deciml quarti octavo Danum pepererisse. Rachelem vero quum eodem fere tempore, quo Lia Dinam filiam susceperat, uterum gestare coepisset, anni decimi quarti mense octavo filium procreasse, quem Josephum appellarit; atque ita liberos omnino duodecim Ja cobo, septem annis quibus apud Labanum vixerat, natos fuisse. Jam vero, ad patrem licet in terram Chananaeam redire cupientem, Labani tamen precibus victum alios sex annos ibidem commoratum esse, itaque Charrae apud Labanum totos et continentes viginti annos egisse. Quibus exactis, patriam repetenti obvium Dei angelum, postquam aliquamdiu cum eo luclatus esset, femur ejus qua parte latius est, percussisse, Jacohumque simul eo membro torpescentem claudicare coepisse. Quo factum deinceps, ut ex pecudibus femoris nervum Judaeorum attingat nemo. Ab angelo antem futurum audiisse, ut in posterum non jacobus, sed Israel vocaretur Itaque in eam terrae Chanan successisse partem, quae Sicimis adversa esset, liberorum suorum comitatu stipatum, E quibus Rubenus annos duodecim mensesque duos natus erat, Simeon annos totidem ac menses quattuor, Levinus annos duodecim mensesque sex, Judas annos novem ac menses octo, Nephthalimus anuos octo mensesque decem, Gadus totidem, Aser et Issachar annos octo, Zabulon annos septem mensesque duos, Dina et Josephus annos sex et menses quattuor. Ceterum Israelem annis sibi decem juxta Emmorem domicilium delegisse; cujus filiae Dinae annos natae sedecim mensesque quattuor, quum Sychemus Emmoris filius stuprum obtuiisset, Symeonem, qui mensem quartum supra annum vigesimum primum, et Levinum, qui mensem sextum supra annum vigesimum ageret, Israelis filios, sorois injuria graviter commotos, Emmonem ac Sychemum ejus filium, maresque universos impetu facto cecidisse, quo tempore annorum septem supra centum Jacobus esset. Eum porro, quum Lusam Bathelis urbem venisset, a Deo jussum, relicto Jacobi nomine, Israelem nuncupari coepisse. Tum Caphratham, indeque Ephratham, quam Bethleemum vocant, petiisse, ubi Rachel, suscepto Benjamino, diem supremum oblerit, postquam annos tres et viginti cum ea Jacobus vixisset; inde rursus Mambren Chebronis oppidum ad Isaacum patrem venisse. At Josephum eo tempore quum esset annorum septendecim, Aegyptiis venditum, totos tredecim annos in vinculis fuisse, donec ipse quidem tricesimum, Jacobus vero decimum supra centesimum aetatis annum confecisset, Isaaco jam anno superiore, hoc est aetatis octogesimo supra centesimum, vita functo. Ac Josephum quidem post felicem regis somniorum explicationem, toti Aegypto annis septem praefuisse, quo tempore Asenethem Pentephrae Heliopolios sacerdotis filiam conjugem duxerit, atque ex ea Manassem Ephraimumque susceperit, Tum annis duobus fame laborari coeptum. Eundem vero novem annorum spatio, quibus fortunate admodum vixerit, patrem accersere noluisse, quod tam ipse quam fratres pascendis ovibus operam darent, quae vitae ratio apud Aegytios probro duceretur. Atque hanc ei cur patrem non acciret causam fuisse, ab eo re ipsa declaratum. Fratribus enim suis, quum ad eum aliquando venissent, hoc in mandatis ipsum dedisse, ut, si forte a rege accerserentur, rogati quod vitae genus profiterentur, equis alendis sese vacare responderent. Benjaminum quod attinet, quaesitum a ple risque, quamobrem Josephus inter prandendum partem ei quintuplo singulis majorem apponi voluerit, quum tot cibis adolescens par esse non posset. Cujus rei hanc ille rationem afferebat, quod Jacobo patri septem ex Lia, ex Rachele vero matre sua duo tantum liberi nati essent; eoque Benjamino partes quinque, sibi autem duas tribuisse, ut cum septenario Liae filiorum numero partium numerus aequaretur. Similiter stolas singulis quidem geminas, at Benjamino quinque cum aureis trecentis dedisse, totidemque ad patrem misisse, ne qua in re materna familia alteri concederet. Ceterum ex quo Abrahamus universis e gentibus divina voluntate selectus, in terram Chananaeam primus concesserat, ipsum quidem annos viginti quinque, Isaacum vero sexginta, Jacobum denique triginta supra centum ibidem degisse, qui omnes annorum quindecim supra ducentos summam efficiant. Atque hoc ipso, qui famis apud Aegyptios tertius erat, cunctam eorum familiam in Aegyptum migrasse, quum Rubenus annos quinque supra quadraginta natus esset, Simeon quattuor et quadraginta, Levinus tres et quadraginta cum tribus insuper mensibus, Aser quadraginta et menses octo, Nephthalimus unum et quadraginta mensesque septem, Gadus totidem mensesque tres, Zabulon quadraginta, Dina novem ac triginta, Benjaminus octo et viginti. Josephum autem in Aegypto annis novem ac triginta vixisse. Itaque ab Adamo ad illud usque tempus, quo Josephi cognatio in Aegyptum migravit, annos sexcentos et viginti quattuor supra tres mille numerari: a diluvlo usque ad eundem Jacobi in Aegyptum adventum, trecentos et sexaginta supra mille: ex quo autem Abrahamus e gentium medio segregatus, Charra in terram Chananaeam venerat, quindecim supra ducentos. Porro Jacobum ad Labanum Charra venisse circiter octogenarium, ibique Levinum genuisse, qui anno decimo septimo quam in Aegyptum venerat, hoc est aetatis sexagesimo, Clathum procreavit; eoque ipso anno jacobum in Aegypto, postquam Josephi liberis bene precatus esset, annosque quadraginta septem supra centum exegisset, diem obiisse, relicto Josepho annorum sex et quinquaginta. Addit Levinum anno aetatis trigesimo septimo supra centesimum vita excessisse; Clathum vero annorum quadraginta quum esset, Abrahamum genuisse, cujus anno decimo quarto Josephus circa annum aetatis decimum supra centesimum obierit: supremum autem Clathi diem anno illius tricesimo tertio supra centesimum contigisse. Rursus Abrahamum cum avunculi sui filia, quam Jochabaren vocabant, matrimonium iniisse, ex eaque anno aetatis suae quinto ac septuagesimo Aaronem, tertioque post anno Mosem suscepisse; ac tandem annos natum sex et triginta supra centum ex hac vita migrasse. Atque haec omnia ex Alexandri Poly historis scripto, ex quo etiam sequentia attexemus. 
<urn:lofts:fhg.3.cornelius_alexander_polyhistor:9.1>  Ille enim eo quem de Judaeis scripsit libro, Sicima a Sicimo quodam Mercurii filio, ejus urbis conditore, nomen accepisse auctor est, cujus situm his expressit versibus: Quippe haec terra ferax, tenerisque aptissima capris. irriguique solt; brevis unde excursus in urbem. At unlli fessos molli lanugine saltus hic recreant. Tecti juncto prope vertice montes hinc gemini excipiunt, herbasque nemusque ministrant. Quos inter raro angustus discrimine callis rumpit iter. Parte adversa se tollit in auras urbs ingens Sicimum, radicem exstructa sub imam: qua circum laevi consurgunt moenia saxo, atque infra supraque urbem munimine cingunt. Eandem ab Hebraeis regnante Emmore occupatam fuisse, postmodum affirmat. Emmorem enim Sychemum genuisse. Sic autem cecinlt: Illinc, o hospes, tandem vaga liquit Iacob pascua, et immensam Sicimum successit in urbem dum socios Emmor popuios, atque Emmore natus imperio premeret Sychemus, patri aemula pestis. Tum Jacobi partim in Mesopotamiam adventum, partim nuptias duabus cum mulieribus initas, partim liberos ex utraque susceptos, partim denique hanc ipsam ex Mesopotamiae finibus Sicimorum in urbem migrationem exsequitur: At pecorum altricem in Syriam concedit Iacob, atque sonnante vagos volventem gurgite fluctus deserit Euphratuem: irati simul aspera fratris jurgia declinat. Blando pia tecta nepoti pectore Labanus, Syriae tum, stirpe recenti, sceptra tenens, pandit. Cui mox promissa minoris (sic male certa fides) natae connubia mutat, majoremque viro thalami in penetralia furtim Summittit Liam genitor: sed fraude retecta, (sensit enim conjux) natuque minore potitus, esse utramque dedit solerti prole parentem. Undenis maribus pulchro spectabilis ore additur et molli praestans in corpore Dina exerit ingenium. Ab Euphrate vero Jacobum scribit quum ad Emmorem in Sicima venisset, exceptum ab eo humaniter, agrique parte donatum fuisse: ubi quum agriculturae operam ipse daret, tum vero undecim filii in pastionem, Dinaque filia cum ceteris mulieribus in lanificium incumberet, Verum quo die solennis forte conventus Sicimis ageretur, Dinam tametsi adhuc virginem, in urbem tamen visendi studio penetrasse, ac Syehemum Emmoris filium, ejus simulac vidisset amore captum, ipsi per vim raptae ac domum abductae stuprum quum obtulisset, paullo post una cum patre ad Jacobum venisse; ab eoque filiae nuptias expetivisse: quas ille quum negaret , priusquam incolae Sicimorum universi et circumcisionem et ritus Judaicos accepissent: Emmorem futurum spopondisse, ut eos hanc ad conditionem adducere conaretur. Et eos quidem circumcidi omnes oportere, Jacobus ita declarat: Hebraeam divina vetant oracula gentem externos sponsae generos in tecta vocare: haec patrius tantum novit commercia sanguis. Et mox de circumcisione: Qui magnum patriis Abrahamum eduxit ab oris coelitus hunc tota jussit cum stirpe recurvo, glaude sub extrema, praeputia demere ferro. Paruit, atquc Dei verbis immotus inhaesit. Emmor itaque in civitatem reversus, quum suos ad capessendum circumcisionis ritum hortatus esset, unum ex Jacobi filiis Symeonem, quod sororis injuriam iniquius graviusque ferret, Emmorem ac Sychemum interficere statuisse; communicatoque cum Levino fratre consilio, socium eum comitemque facinoris adhibuisse, quum decem ille gentes Abrahami posteris divino promissas oraculo esse jactaret. Sic autem Lavinum alloquitur Symeon: Verba Dei penitus medio sub pectore servo, quem denas Abraae natis promittere gentes commeminl. Ac Deum quidem propter Sicimitarum impietatem hanc iis mentem injecisse testatur his verbis: Ardenti vindex Sicimos Deus obruit ira, quo virtutis amans nemo inviolatus adiret; hic ubi nulla aequi tenuit reverentia cives, sed tantum infandi sceleris vesana libido. Ergo Levinum ac Symeonem armatos in urbem venisse, obviisque primum caesis, Emmorem ac Sychemum peremisse, quam ille caedem ita describit: Tunc Emori vasto Symeon caput arduus ictu amputat, ac laeva truncam suspendere gestit cervicem: donec, quod pugna atrocior instet, lihquat humi singultantem. At violentior ardet Levinus frustraque solo pedibusque volutum, ausum immane nefas Sychemum, peudentibus haercus crinibus invadit. Jugulum delatus in altum, mox toto gladius subit in praecordia ferro, exturbatque animam. Postmodum vero fratres ceteros, ubi rem inaudiissent, conjunctis viribus civitatem diripuisse, ac sororem cum ipsa captivorum manu paternam in villam transtulisse.» 
<urn:lofts:fhg.3.cornelius_alexander_polyhistor:10.1>  Quibus deinceps Alexander Josephi rerum commemorationem adjungit, hunc in modum. «Artapanus autem in suo De Judaeis commentario Josephum ait Abrahami nepotem, Jacobi filium, quum reliquis fratribus ingenio sapientiaque praestaret, eorum insidiis appetitum esse; quorum ipse conjuratione prospecta, vicinos Aratbes, uti se in Aegyptum abducerent, obsecravit, ejusque precibus illos annuisse. Arabum enim reges Israelis nepotes, Abrahami filios et Isaaci fratres esse. Ergo Josephum, paullo post quam Aegyptum attigisset, eo regis studio ac benevolentia exceptum esse ut praefectus ab eo totius regni constitueretur. Eundem vero, quum Aegyptii terram eatenus magna perturhatione coluissent, quod neque divisa regio esset, ac tenuioris fortunae homines a potentioribus iniquius haberentur, agros ante omnia divisisse, certis passim finibus terminisque descriptos, adeoque magnam soli partem in cultam prius atque silvescentem, culturae opportunam commodamque reddidisse, suosque sacerdotibus agros singulares atque proprios assignasse. Mensuras praeterea invenisse, quibus ille officiis Aegyptiorum sibi voluntatem majorem in modum devinxerit. Ceterum Asenethen Heliopolitani sacerdotis filiam uxorem duxisse, ac liberos ex ea suscepisse. Postea vero patrem cunctosque fratres multis cum opibus ac facultatibus ad eum venisse, fixisque in urbe Caesana domiciliis, Syrorum in Aegypto auctam admodum ac propagatam sobolem fuisse. Eosdem insuper tum quod apud Athon, tum quod apud heliopolin est templum condidisse Herminth vulgo nominatos. Postremo Josephum Aegyptiorumque regem obiisse. Ac Josephum quidem quum Aegypto praeesset, immensam frumenti vim, quae toto septennio provenerat, in medium contulisse, ac totius Aegypti dominum fuisse. 
<urn:lofts:fhg.3.cornelius_alexander_polyhistor:11.1>  Quin etiam Philonis testimonium divinis literis suflragatur. Is enim in libro De Hierosolymis decimo quarto ita scribit: Ollis ampla potens ultro dat jugera princeps, facundoquc solo locat incorruptus Ioseph, Abrami Isacique nepos, quemque almus lacob sustulit, obscurae cui pervia somnia noctis. qui solio incumbens Aegyptia regna tuetur, ambiguo fati varie jactatus ab aestu.» 
<urn:lofts:fhg.3.cornelius_alexander_polyhistor:12.1>  Nunc autem audi quae de Joho idem commemorat. «Aristeas, inquit, in sua De Judaeis historia auctor est Esaum e Bassara conjuge Jobum in Idumaea filium genuisse, sedemque sibi in Ausitide regione apud ipsum Idumaeae et Arabiae confinium delegisse. Eundem aequitate praestantem, ac pecore in primis abundantem fuisse: ovium enim septem, camelorum tria millia, paria bovum quingenta, gregalesque asinas totidem numerasse. Copiam agrorum non absimilem. Ac Jobum quidem Jobathum antea nominatum esse. Porro deum explorandae hominis probandaeque virtutis gratia, diuturnis eum grandibusque calamitatibus exercuisse. Primum enim asinarum bovumque armenta a latronibus per vim abacta esse, tum oves simul atque pastores igne coelitus immisso conflagrasse, mox camelos quoque a latronibus similiter abductos, filiosque omnes aedium ruina oppressos fuisse; postremo illum etiam eo ipso die foedissimo totius corporis ulcere laborasse. Quibus in angustiis positus quum esset, ad eum invisendi causa Elipham Thaemanitarum regem, Baldadem Sauchaeorum tyrannum, Sopharem Minnaeorum regem, et Elium Barachielis filium Zobitem convenisse. Qui quum eum alloquio solarentur, ipsum, tametsi consolatione omni careret, futurum tamen respondisse, uti pietatis suae laudem hac in tanta malorum acerbitate perpetuam retineret. Deum vero hac ejus integritatis et constantiae vi majorem in modum probata, non ipsum tantum morbo liberasse, verum etiam ingentibus deinceps opibus ac fortunis cumulase.» Haec omnia Polyhistor. 
<urn:lofts:fhg.3.cornelius_alexander_polyhistor:13.1>  Idem quoque plurima de Mose habet auditu digna. «Mosem, inquit, narrat Eupolemus, primum sapientem fuisse, Judaeisque primum literas tradidisse, a quibus eas Phoenices, ut a Phoenicibus Graeci accepisseent, eundemque Judaeis leges principem condidisse.» 
<urn:lofts:fhg.3.cornelius_alexander_polyhistor:14.1>  «Artapanus autem in suo De Judaeis opere scribit Abrahamo cum Mempsasthenothe filio, ipsoque Aegyptiorum rege, vita functo, Palmanothem alterum ejusdem filium Aegypti imperium cepisse, Judaeumque populum durius habuisse. Ab hoc primum Cessam conditam, in eaque delubrum, mox temptum apud Heliopolim excitatum esse. Ab eodem Merrhin fitiam susceptam, ac Chenephrae cuidam regioni supra Memphim sitae imperanti desponsam fuisse. Tum enim plures Aegyptum regulos tenuisse. Hanc porro, sterilis quum esset, judaeae mulieris infantem suposuisse, quem Moysum inpsa primum, deinde vero Graeci, quum ad virilem aetatem pervenisset, Musaeum nominarint. Atque hunc Orphei magistrum fuisse memorant, ac permulta humano generi utilissima tradidisse. Illi enim et navigiorum et machinarum, quibus adducti sursum lapides inter sese postea coagmententur, et armorum Aegyptiacorum, et instrumentorum partim hauriendae vel deducendae aquae, partim bello necessariorum, ipsiusque adeo philosophiae inventionem acceptam ferunt. Ad haec civitatem ab eo in sex et triginta praefecturas divsam, suosque singulis numini colendo ritus assignatos, literasque sacras, puta felium, canum, ibium fignras, sacerdotibus cum sigulari ac propria regione attributas esse. Quae omnia eo consilio perfecerit, ut summum Chenephrae imperium stabiliret, quum nullo distincta ordine multitudo reges antea modo ejiceret, modo crearet, ac soepe quidem eosdem, interdum etiam alios. Quibus ipse rebus non modo populorum sibi amorem conciliarit, verum etiam parem superis honorem a sacerdotibus, qui Hermen illum, i. e. ìnterpretem, ob sacrarum literarum ἑρμηνείαν sive interpretationem appellarunt, facile impetrarit. At vero Chenephren Moysi virtutibus invidentem, perimendi hominis colorem aliquem honestamque speciem quaesivisse. Itaque quum in Aegyptum armati Aethiopes invasissent, commodam sibi facinoris occasionem esse oblatam ratum, Moysum imperatorem adversus eos cum exercitu ex agricolis maximam partem conflato misisse, quod eum propter militum imbecillitatem ab hoste nullo negotio conficiendum putaret. Moysum autem ad praefecturam quandam, cui Hermopolitae nomen, quaeque colonorum ad centum millia numerabat, profectum castra ibi posuisse, legatorum suorum fortissimis et strenuissimis quibusque praemissis, qui locum ac sedem occuparent. Quod bellum toto decennio gestum esse, ab heliopolitanis sese accepisse testatur. Porro Moysum copiarum magnitudine instructum, eodem in loco urbem condidisse, Hermopolin nomine, in qua primum ibim, quod noxias hominibus animantes perimat, consecrarit. Aethiopes autem ipsos, tametsi hostes, tam propenso tamen in Moysum animo fuisse, ut ipsius quoque circumcisionis ab eo ritum acciperent. Id quod a sacerdotibus etiam omnibus praestitum fuerit. Ceterum Chenephren, confecto bello, tametsi benevolentiam ore simularet, clam tamen ei insidiari re ipsa perrexisse. Itaque Moysi copias ita distraxisse, ut partim ad Aethiopiae confina per causam praesidii ablegaret, partim Diospoleos templum operis latericii diruere, aliudque, lapidibus e vicino monte caesis, lapideum aedificare juberet. Huic operi Nacherotem uendam ab eo praefectum esse, qui Memphim una cum Mogso profectus, quaesierit ex eo, num quid praeterea humano generi commodum utileque nosset. Cui Moses, se vero nosse, boves nimirum, quibus in aranda terra uti liceret. At Chenephren, ubi tauro Apidis nomen indidisset, ei continuo templum a multitudine poni, eodemque trauslatas animantes a Moyse prius consecratas sepeliri voluisse, uti rerum ab eo institutarum memoriam una sepeliret. Verum abalienatos a se propterea quum Aegyptiorum animos intelligeret, clam jurejurando amicorum suorum fidem obstrinxisse, uti ne quis Moyso paratas insidias aperiret, simulque futuros caedis auctores designasse. Reclamantibus omnibus, Chanethothen, quem ex omnibus praesipuum nominant, acerbius increpasse, qui regis tandem offensione permotus, commodo se tempore facinus obiturum receperit. Ergo quum in eos forte dies Merrhis obitus incidisset, Chenephren transferendi ultra Aegypti fines corporis, ibidemque sepeliendi Moyso et Chanethothae potestatem fecisse, quum interfectum iri ab isto Moysum putaret. Verum insidiis a conscio quodam in itinere sibi patefactis, Moysum saluti suae diligentius cavisse: cui post sepultam Merrhin, Meroesque nomen fluvio atque urbi ad fluvium aedificatae impositum, (quam quidem Merrhin indigenae haud minori quam Isim ipsam religione venerentur,) Aaron frater, qui et ipse conjurationem resciverat, auctor fuerit ut fugam in Arabiam capeseret. Illum ergo consilium fratris secutum Memphi solvisse, Niloque trajecto in Arabiam contendisse. Chenethothen vero, fuga intellecta, insidias ei tetendisse, quibus exceptum opprimeret; adeoque venienti stricto gladio occurrisse: at Moysum hminem occupasse, nec ejus tantum inhibuisse manum, sed etiam illum educto ense confodisse. E vestigio elapsum in Arabiam, ad Raguelum ejus tum regionis principem adhaesisse, ab eoque filiam in uxorem accepisse. Porro quum in Aegyptios movere Raguelus vehementer optaret, ut Moysum eo deduceret, filiaeque simul ac genero imperium asseret: Moysum, quod gentilibus suis metueret, ab ea ipsum mente amovere constum esse; Raguelum vero, missa expeditione, Arabes jussisse ex Aegypto praedas agere. Interea Chenephren elephantiasi morbo mortalium omnium principem obiisse, quum in eum incidisset, quod Judaeos, laneae vestis usu prohibito, sindones jussisset indnere, quo facilius in eos hoc a ceteris cultu distinctos saevire posset. At Moysum gentis suae miserias apud Deum assidue deprecantem, eo demum tempore numen propitium habuisse, ac repente succensum a terra ignem erupisse ait, qui, tametsi locus ab omni ligno aliaque materia igni pascendo apta vacuus esset. Ardere tamen non desineret, Quo prodigio Moysum, quum exterritus fugeret, voce divinitus immissa admonitum esse, ut in Aegyptum expeditione suscepta Judaeos liberaret, ac pristinam in patriam aliquando reduceret. Itaque confirmato animo bellum Aegyptiis inferre statuisse, sic tamen ut Aaronem fratrem ante omnia conveniret. Cujus adventu nuntiato, Aegyptium regem ex eo, quem ad se confestim evocaverat, quaesivisse, quorsum illuc venisset: ipsum autem, orbis universi moderatoris jussu ac nomine regi nuntiasse, ut Judaeos liberos securosque dimitteret. Quam ob rem quum in carcerem ab eo conjectus esset, noctu omnes portas cardceris sponte patuisse, custodesque partim repentino sublatos interitu, partim alto somno solutos fractis passim armis jacuisse. Moysum e vestigio sese in regiam, patefactis etiam ultro januis, intulisse, ac praesidiariis militibus profundo quoque somno sepuitis, regem excitasse: qui facti novitatem primum quidem obstupuerit, mox tamen, quasi ludos Moysum faceret, Dei, a quo missus esset, nomen aperire jusserit. Quod ubi Moysus in aurem insinuasset, regem illico mutum concidisse, donec ab eodem arreptus sibi ac vitae redderetur. Et illum quidem indicatum nomen tabellis inscripsisse, quas postmodum obsignarit: quendam vero sacerdotem, qui scripti nominis majestatem elevaret, repentino spasmo correptum periisse. Praeterea quum rex a Moyso prodigium aliquod expeteret, eum quam manu virgam tenebat in serpentem subito convertisse; omnibusque stupentibus, arrepta cauda priorem ei rursus virgae formam reddidisse. Paullo post Nilum eadem virga perenssum, intumesecentibus undis Aegyptum universam proluisse; ex eoque tempore statis deinceps vicibus in agros sese Nilum effudisse. Mox collectas et stagnantes passim aquas efferbuisse, nec piscibus modo interitum, sed exitialem hominibus sitim attulisse. Itaque regem tot prodigiis territum, sese post mensem Judaeos dimissurum spopondisse, si pristinus flumini status a Moyso redderetur. Illum apua denuo virga tetigisse, eodemque momento insolentem ejus impetum cohibuisse. Hic vero regem, evocatis qui trans Memphim habitant sacerdotibus necem omnibus interminatum, nisi similia ipsi quoque prodigia ostenderent. Eos praestigiis et incantationibus quibusdam repente draconis speciem objecisse ac fluminis colorem immutasse; quo facto elatiorem ac tumidiorem quam antea regem, omni poenarum ac suppliciorum genere postmodum Judaeos vexasse. Quod ubi Moysus videret, quum alia pleraque ab eo miracula edita esse, tum ex terra quam virga percusserat, genus quoddam alati animantis exstitisse, quod Aegyptios pessime vexaret, omniumque corporibus foedum morsibus punctionibusque suis vulnus inureret. Cui morbo quum nullum medici remedium invenirent. Cui morbo quum nullum medici remedium invenirent, Judaeos aliquantulum denuo respirasse, Moysum vero ejusdem virgae contactu ranas praeterea, locustas ac culices excitasse: quae quidem in causa fuerint, quamobrem singulis in templis virgam Aegyptii consecrarint, eademque omnino qua ipsam et Isim religione voluerint: Isim quippe terram esse rati, quae virga percussa tot miraculorum formas exclusisset. At furente nihilominus rege, Moysum ad grandinis calamitatem nocturnos terrae motus addidisse, ut qui se motui subducere conarentur, grandine afficti et contusi perirent; qui autem grandinis impetum declinarent, terrae quassatione interirent. Ac domos quidem universas fanaque tum plurima corruisse, regem vero tot malis cladibusque fractum, Judaeos, sero licet, aliquando tamen dimisisse. Qui multis ab Aegyptiorum poculis tum vestibus corrogatis, aliaque multiplici gaza, magno confecto itinere ad mare Rubrum teritio denique die pervenerint. Atque a Memphitis quidem ita narrari, Moysum totius regionis scientissimum, observato recipro cantis aestus tempore, siceo mari universam multitudinem trausmisisse: ab Heliopolitanis vero secus; quippe regem abeuntes Judaeos, quaeque ab Aegyptiis mutuo acceperant auferentes, ingenti exercitu cum animantibus consecratis persecutum esse. At Moysum uti mare virga percuteret, divinitus admonitum, aquam virga tetigisse, ac discedemtibus illico fluctibus, copias sicco tramite deduxisse. Eandem porro viam tentantibus ac fugientium terga prementibus Aegyptiis, quum adversum repente ignem comscasse, tum ipsum quoque mare patentem semitam refluentibus undis obruisse, itaque partim igni partim aestu maritimo Aegyptios ad unum omnes periise. Judaeos vero ab imminenti periculo liberatos, per solitudinem annos quadraginta continenter vagatos esse, ac farina, quam coelitus iis Deus pluerit, panicum figura, candore nivem referente, vitam sustentasse, Ceterum idem Moysum statura proerlorem, colore subrufum, promissa caesarie canum, totoque corpore augustiorem fuisse, haecque omnia circa annum aetatis nonum et octogesimum perfecisse tradit.» 
<urn:lofts:fhg.3.cornelius_alexander_polyhistor:16.1>  Demetrius autem et hominis Aegyptii caedem et susceptae a Mose cum eo, a quo facti suggillatus est, altercationis exitum eundem in modum quo Sacra historia commemorat. Quippe Mosem quum se ad Madianitas fuga recepisset, Jothoris filiam uxorem duxisse, nomine Sepphoram, quo ex nomine eam ex Chetturae nepotibus et Abrahami genere satam esse conjiciat: Abrahamum enim Jezanem ex Chettura suscepisse, ab Jezane vero Dadanem, ab hoc Raguelem, a Raguele Jothorem atque Ababum procreatos esse; postremo Jothoris filiam Sepphoram hanc exstitisse, quam secum matrimonio Moses copularit. Et vero aetatum seriem haud inepte huic suspicioni quadrare. Nam Mosem uidem spetimam, Sepphoram vero sextam post Abrabamum numerari. Isaaco enim, ex quo Moses originem duxerit, jam secum habitante, Abrahamum annos natum quadraginta supra centum Chetturam duxisse, et Isaarum ex ea secundo loco suscepisse, quum Isaacum anno centesimo genuisset, sicque annis circiter duobus et quadraginta serius Isaarum illum esse natum, cujus ex stirpe Sepphora prodiisset. Causae igitur nihil esse, quamobrem Moses et sepphora eodem tempore vivere non potuerint. Ceterum eos Madiam urbem incoluisse, quae ab uno ex Abrahami liberis nomen acceperit. Liberos enim suos orientem versus domicilii quaerendi causa Ahrahamum dimisisse, ac proterea Mosi deinceps ad Aserothem exprobratum ab Aarone ac Maria fuisse, quod Aethiopissam mulierem uxorem duxisset. 
<urn:lofts:fhg.3.cornelius_alexander_polyhistor:18.1>  Eupolemus, in libro ubi de Eliae prophetia agit, auctor est Mosem annos quadraginta prophetae munus obiise, cui Jesus Nauae filius successerit, eodem annos triginta perfunctus, vita ad annum decimum supra centesimum propagata. Ab hoc sacrum praeterea tabernaculum in Silo fixum esse. Postea Samuelem p rophetam exstitisse, ab eoque postmodum Saulem regem Dei jussu creatum fuisse, qui circa annum regni vicesimum primum obierit. Eidem vero Davidem ipsius filium successisse, qui Syros ad Euphratem incolentes et Commagenen cum iis qui Galadenen tenebant Assyriis ac Phoenicibus debellarit. Eundem adversus Idumaeos, Ammanitas, Moabitas, Ituraeos, Nabataeos et Nabdaeos, itemque contra Suronem Tyri Phoeniciaeque regem movisse, quos ille omnes Judaeis in posterum tributa pendere coegerit. At cum Uaphre Aegyptiorum rege foedus percussisse. Porro quum Deo templum excitare percuperet, vehementius a Deo contendisse, uti sibi statuendo altari locum indicaret: simulque repente oblatum ei angelum esse, qui supra locum eum, ubi Hierosolymae ara posita est, consisteret; a quo tamen ejusmodi templum aedificari prohibitus fuerit, quod sese humano sanguine polluisset, annosque plurimos bello gerendo occupatus fuisset. Angeli nomen Dianadanum esse refert, jussumque ab eo Davidem, relicta filio aedificationis moliendae cura, quae futuri operis substructio postularet, aurum, argentum, aes, lapides, ligna, tam cupressina quam cedrina, diligenter ante comparare. Ergo Danidem, his auditis navibusque apud Ailana Arabiae civitatem aedificatis, effodiendi metalli artifices in. Urphen, Rubri maris insulam auri fodinis abundantem, misisse, qui auri plurimum in Judaeam inde retulerint. Davidem autem postquam annos quadraginta regnasset, imperium Salomoni tilio annos duodecim nato, coram Helio sacerdotum principe ac tribunis duodecim, cum auro, argento, aere, lapidibus lignisque omnibus cupressinuis ac cedrinis tradidisse. Salomonem vero quum defuncto patre regnum capessisset, ad Uaphrem Aegypti regem eam quae sequitur epistolam scripsisse. Salomon rex Uaphroe Aegypti regi, amico paterno, satutem. Noveris me summi numinis beneficio regnum a Davide patre accepisse, a quo templum Deo coeli terrarumque molitori aedificare jussus fuerim, simulque abs te literis petere, ut ad me ex regni tui hominibus fabrisque mittas, qui suam mihi operam navent, donec, uti par est, cuncta, pront jussus ego sum, accurate perfecero. Uaphres rex Salomoni regi magno salutem. Literas tuas simulutque perlegi, quum ingentem animo cepi laetitiam, tum genialem cum universo exercitu populoque meo diem egi, quod a viro optimo tantoque numini probatissimo regnum acceperis. Quod autem a nobis homines fabrosque postulas, eorum octoginta ad te millla misi, quorum etiam natale tibi solum indicare juvat. E Sebrithide praefectura decem millia, ex Mendesia et Sebennytide viginti millia, e Busiritide, Leontopolitide et Athribitide circiter triginta millia numerantur. Superest ut iis quaecunque opus, fuerint, abunde suppeditari cures, partim ne quid inter eos turbarum excitetur, partim ut aedificatione perfecta, salvi ad suos incolumesque revertantur. Salomon rex Suroni Tyri, Sidonis ac Phoenicioe regi, amico paterno, salutem. Noveris me summi numinis beneficio regnum a Davide patre accepisse, a quo templum Deo coeli terrarumque molitori aedificare jussus fuerim, simulque abs te per literas petere, ut ad me ex regni tui hominibus fabrisque mittas, qui suam nobis operam navent, donec divinum illud opus, prout jussus, sum accurate perfecero. Ceterum in Galilaeam, Samariam, Moabitidem, Amanitidem et Galaditidem scripsi, ut ex regionibus illis quaecunque opus fuerint, iis affatim suppetant; nempe in singulos menses, cororum tritici decem millia, qui singuli attabas sex continent; itemque cororum vini decem millia, qui singuli metra decem efficiunt, oleum autem et cetera ex Judaea, hostias vero, quarum carnibus vescantur, ex Arabia suppeditari jussi. Suron Salomoni regi magno salutem. Benedictus Deus, terrae ac coeli conditor, qui virum optimum ac parentis optimi filium elegerit. Literas tuas simulatque perlegi, summam animo voluptatem cepi, Deoque gratias egi, quod regnum capessisses. Quod autem a nobis homines operasque postulas, Tyriorum ac Phoenicum octoginta millia ad te misi, et inter ceteros architectum, patria Tyrium, sed matre Judaea cademque ex Davidis tribu natum, qui tibi quaecunque ex eo quaesieris, quae coeli hujus ambitu continentur, si modo ad architecturam pertinent, ea scienter edisseret omnia facileque perficiet. Quod superest, partium tuarum erit, ad locorum praefectos scribere, ut huic tantae hominum multitudini quaecunque necessaria fuerint, diligenter et abundanter provideant. Salomon igitur, his lectis, paternorum amicorum acxilio fretus et Tyriorum et Sidoniorum manu stipatus, lustrato monte Libano, quidquid lignorum a parente caesum olim fuerat, per mare Joppen usque transvexit, indeque pedestri ducta Hierosolyma comportavit. Protinus ad templi Deo voti se aedificationem accingit, anno aetatis decimo tertio. Quod in opus dum universa illa diversorum populorum multitudo incumberet, tribus Judaeorum res necessarias centum et sexaginta hominum millibus ita suppeditabant, ut suum singulae mensem huic curae ac provisioni assignatum et descriptum haberent. Ergo templi fundamenta jacta, quod sexaginta cubitorum longitudine totidemque latitudine spatium occupabat, fundamenta vero latitudinis ipsa per se decem omnino cubitos obtinebant. Sic enim a Nathan dei propheta jussus Salomon fuerat. Ac structuram universam ita compingi voluit, ut alterutri sese lapidum et cupressinarum trabium ordines exciperent, quod utrumque corium aeneis quibusdam, iisque talenti pondo, securium instar vinculis adstringeretur. Jam stante universi aedificii mole, cedrinis cupressinisque tabulis exteriorem Iapidum faciem, ne oculum offenderet, undequaque vestivit, interiorem vero sic inanravit, ut conflatos ex auro lateres cubitorum quinque, clavis arenteis quattuor, talenti pondo, atque uberum in similitudinem collocatis ad parietes affigeret. Sicque a pavimento ad summum usque tectum aedes tota auro collucebat: ipsiusque adeo laquearis aureum tabulatum, exterius vero culmen aereum totum erat, hoc est aereis tegnlis fuso aere conflatis instratum. Columnas praeterea duas in templo statuit, aereas quidem illas, sed auro purissimo ad digiti mius crassitudinem inductas, a dextris unam alteram a sinistris; ambas autem ejusmodi, quae longitudine tectum ipsum attingerent, ambitu cubitos singulae decem implerent. Aurea etiam candelabra fier curavit, pondo singula talentum decem, quae ad illius quod in tabernaculo testimonii collocatum a Mose fuerat, exemplar expressit. Haec utrague similiter aedis parte constituta, ad dextram altera, altera ad sinistram, additaeque aureae lucernae septuaginta, ut septem accensas candelbra singula sustinerent. Templi valvas quoque auro argentoque texit, fornicemque desuper cedrinis ac cupressinis ex tabulis sinuavit. Jam ad septemtrionalem aedis partem ingentem porticum aperuit, colymnis aereis octo ac quadraginta suffultam. Labrum item adjunxit aureum, logitudinis ac latitudinis viginti, altitudinis vero quinque duntaxat cubitos habens. Hoc limbus quidam exterius ad cubitum unum eminens, ac versus basim circumductus ambiebat, quo facilius conscenso labro, sacerdotes pedum manuumque sordes eluerent. Eidem gradus tornatioles fusilesque duodecim, cum justa hominis unius magnitudine adaequati, ad partem illius posteriorem, aitaris vero dextram suppositi. Addita insuper basis aenea, e regione labri, altitudine cubitos duos obtinens, cui rex oraturus insisteret, quo facilius a circumstante Judaeo populo cerneretur. Ad haec altare crexit, cujus ambitus cubitorum quinque et quadraginta, altitudo vero duodecim tantum esset. Postremo annulos ex aere geminos catenis implicitos, machinis quibudam supra templi fastigium viginti cubitis exstantibus imposuit, quorum umbra in totum desuper culmen incumberet: eque singulis retibus seu catenis aenea tintinnabula, talenti pondo, quadringenta suspendit, quae catenis commotis impuisa, tinnitu ac strepitu volueres abigerent, ne vel insiderent templo, vel nidos in valvarum aut porticuum tabulatis construerent, aedemque sacram sordibus inquinarent. Porro ipsam quoque Hierosolymae urbem muris, turribus fossisque vallavit, et augustam sibi ipsi regiam excitavit. At primum quidem sacra illa aedes ἱερὸν Σαλομῶνος, Salomonis templum, nominata est; deinde vero, urbs ipsa Hierusalem corrupto vitiatoque templi nomine appellata, quam Graeci Hierosolyma affini geminoque vocabulo nuncuparunt. Rex autem post templum aedificatum holocaustum obtuiit; idemque postmodum et tabernaculum et aram et quidquid sacrae supellectilis comparatum a Mose fuerat, altare aureum, candelabrum, mensam, et quidquid aliud fuit, Hierosolymam comportatum, sacra in aede prophetae jussu reponuit, simulque immenum Deo sacrificium fecit, ovibus ad duo, juvencis ad tria millia et quingenta mactatis. Ceterum vis auri cuncta in columnas duas ac templum universum expensa talentum fuit decies mille quadragies sexagies; argenti vero in clavos ac reliquum apparatum, ducentorum ac triginta duum supra mille; aeris denique in columnas, labrum et porticum, quinquaginta supra octodecim millia. Porro Aegyptios ac Phoenices, divisis in singulos decem auri siclis (siclus talentum erat), suam in patriam Salomo remisit. Ad Uaphren Aegyptiarum artabas mille, mellis vasa centum cum aromatibus; ad Suronem vero columnam aucream Tyrum misit, tibus; ad Suronem vero columnam auream Tyrum misit, quam ipse Jovis in templo consecravit. 
<urn:lofts:fhg.3.cornelius_alexander_polyhistor:19.1>  Thophilus vero ait quidquid reliquum ex auro fuerit, Tyrio regi a Salomone missum esse: illum vero filiae simulacrum integrum ex eo conflavisse, ipsumque aurea columna quasi theea et invlucro quodam inclusisse. 
<urn:lofts:fhg.3.cornelius_alexander_polyhistor:20.1>  Eupolemus autem aureos praeterea clypeos mille a Salomone elaboratos esse tradit, quadringentorum singulos aureorum; eundemque vixisse annos quinquaginta duos, ex quibus quadraginta summa in pace regnaverit. 
<urn:lofts:fhg.3.cornelius_alexander_polyhistor:21.1>  Timochares in Antiochi historia Hierosolymorum ambitum qusdraginta stadiorum esse docet; eandemque expugnatu peredifficilem, quippe quae praeruptis undique vallibus cingatur. Ad haec urbem universam aquis pertui, quarum de fluxu horti quoque irrigentur: per quadraginta ah urbe stadia summa aquae penuria laborari, inede tamen irguum denuo solum apparere. 
<urn:lofts:fhg.3.cornelius_alexander_polyhistor:22.1>  Praeterea is qui Syriam totam mensus est, libro primo sui operis, Hierosolymorum urbem in arduo quodam asperoque jugo sitam fuisse tradit, partemque murorum aliquam polito e lapide, maximam vero ex silice constitisse: itemque urbis ambitum stadia septem et viginti obtinere: ad extremum eodem in loco fontem magna vi aquae scaturientem exsistere. 
<urn:lofts:fhg.3.cornelius_alexander_polyhistor:23.1>  Ejusdem scaturiginis Philo etiam meminit, in iis quos de Hiserosolymis conscripsit libris, quam hieme arescere, ac rursum aestate ubertim fluere, libro primo hunc in modum cecinit: Demper allabens nova tum miracula vidi qui fons uberrimus undas egerit, atque sinus implet ductusque profundos, et quae sequuntur; quibus de fluxu ejus pleniore subjungit: Scilicet ex alto decurrens vertice fluctus, et pluvits crescens nivibus, sub turribus altis votvitur, et sicco languentia pulvere clrcum arva rigans, viridis miracula pandit amictus, et reliqua. Idemque rursus de summi sacerdotis tum fonte tum aquaeductu: Subter humum lymphas multus sublime canalis egerit, et cetera, quae fusius ille persequitur. Verum ex Alexandro Polyhistore hactenus. 
<urn:lofts:fhg.3.cornelius_alexander_polyhistor:24.1>  At enim quum laudtus supra Polyhistor Hieremiae quoque prophetiae meminerit, ineptissimum utique foret, hanc a nobis praeteriri, ineptiisimum utique foret, banc a nobis praeteriri. Eam igitur hoc loco subjungamus. «Tum Joachimum, inquit, regnum capessisse, cujus tempore Hieremias propheta oracula sua ediderit. Quippe hunc a deo missum Judaeos, interim dum idolo cuidam aureo, Baalem vocabant, sacrificium facerent, deprehendisse, quibus impendentem calamitatem praedixerit. Ac Joachimum quidem vivum illum ac spirantem concremare voluisse: at contra denuntiasse prophetam, hoc eos lignorum genere Babyloniis obsonia curaturos, et canales ad derivandas Tigris et Euphratis undas fossuros esse, posteaquam eorum in manus ac potestatem venissent. Itaque Nabuchodonosorem, Babyloniorum regem, ubi rem quomodo ab Hieremia praenuntiata fuerat rescivisset, Astibaren, Medorum regem, uti hujus expeditionis socius esse vellet, obsecrasse; conjunctoque Babyloniorum et Medorum exercitu, qui praeter decem curruum millia, peditum octoginta supra centum, equitum vero centum ac viginti millibus constaret, primum quidem Samariam, Galilaeam, Scythopolim et Judaeos Galaditidem incolentes delevisse; mox vero ipsa quoque Hierosolyma, Joachimumque regem vivum cepisse, et quidquid in templo auri, argenti aerisque fuit, detractum Babylonem misisse, praeter arcam et inclusas in ea tabulas: hanc enim penes Hieremiam remansisse.» 
<urn:lofts:fhg.3.cornelius_alexander_polyhistor:24.a.1>  Ab Ogyge, sub quo magnum illud et primum accidit diluvium (Phoroneo apud Argivos regnante, ut Acusilaus narrat), usque ad primam Olympiadem anni colliguntur mille et viginti. Sic enim statuunt qui res Atheniensium narrant hellanicus et Philochorus Atthidum auctores, et qui Assyriaca composuere Castor et Thallus, Diodorus et Alexander Polyhistor, et alii quidam nostra aetate viventes, qui rem vel Atticis omnibus accuratius definierunt. 
<urn:lofts:fhg.3.cornelius_alexander_polyhistor:24.a.2>  Qui Atheniensium historiam scriserunt Hellanicus et Philochorus, Atthidum auctores, et praeterea Castor et Alexander Polyhistor...ut pervetusti et antiquissimi meminere Mosis ducis Judaeorum. 
<urn:lofts:fhg.3.cornelius_alexander_polyhistor:25.1>  Alexander scripsit etiam De Roma libros quinque, in quibus dicit Hebraeam fuisse mulierem, Moso nomine, cujus scriptio sit Lex Hebraeorum. 
<urn:lofts:fhg.3.cornelius_alexander_polyhistor:26.1>  Annius, Etruscorum rex, quum haberet filiam eleganti forma Saliam, virginem eam custodivit. Cathetus autem primi nominis homo quum ludentem eam vidisset, amore captus atque victus rapuit, Romamque abduxit. Pater insceutus quum non consequeretur, in Pareusium fluvium se conjecit, qui ab eo dictus est Anio. Cathelus e Salia Latinum ac Salium procreavit, nobilissimarum auctores prosapiarum. Haec Aristides Milesius et Alexander Polyhistor tertio Italicorum. 
<urn:lofts:fhg.3.cornelius_alexander_polyhistor:31.1>  Gadira (Gads). Civis Gadirensis. Dicitur etiam Gadirites, ut Alexander Polyhistor. 
<urn:lofts:fhg.3.cornelius_alexander_polyhistor:31.a.1>  Hellas regio appellationem accepit ab Hellene Deucalionis filio; qui quum dominaretur Phthiotidi, subditos sibi incolas pro Graecis Hellenes nuncupavit; ac tunc primum Hellas nominata fuit. Hoc vero nomen baud antiquum fuit gentis, sed Graecanicae vocis poprietas, ut Alexander historicus ait, se compertum habere Helladis vocem recentiorem esse. Quin etiam opinor universam regionem id nominis non obtinuisse. Neque Homerus Hellenum hoc sensu meminit, Argivos eosarrellans, sed Thessalos solos sic vocans, et Helladem nominans civitatem Achilli subditam, ut Alexander dicit Polyhistor, nusquam universos Graecos Hellenes snuncupavit, neque alios praeter eos qui cum Achille e Phthiotide Ilium navigarunt. 
<urn:lofts:fhg.3.cornelius_alexander_polyhistor:32.1>  Alexander Creticorum libro primo cum Acacallide concubuisse dicit Mercurium et Apollinem; et ex Apolline eam peperisse Naxum, e Mercurio Cydonem, a quo Cydonis urbs Cretensis nominatur. 
<urn:lofts:fhg.3.cornelius_alexander_polyhistor:33.1>  Abios, gentem Scythicam, Alexander in libro De Ponto Euxino dicit secundum Diophantum nomen inde habere, quod Abiani fluvii accolae sint. 
<urn:lofts:fhg.3.cornelius_alexander_polyhistor:34.1>  Iami, gens Scythica, ut Alexander in libro De Ponto Euxino fabulatur. 
<urn:lofts:fhg.3.cornelius_alexander_polyhistor:35.1>  Hylea, i. e. Hylaea (silvosa), regio Pontica, Abrica dicta. Al. De Ponto. 
<urn:lofts:fhg.3.cornelius_alexander_polyhistor:36.1>  Tyras, urbs et fluvius in Ponto Euxino. Polyhistor fluvium et urbem Tyram, incolas Tyranos appellat. 
<urn:lofts:fhg.3.cornelius_alexander_polyhistor:37.1>  Hypanis, fluvius et urbs inter Pontum et paludem Maeotidem. Alexander Polyhistor ait Hypanim in duos scindi alveos, quorum alter in Maeotidem paludem, alter in Pontum influat. 
<urn:lofts:fhg.3.cornelius_alexander_polyhistor:38.1>  Tanais, urbs fluvio cognominis. Strabo in septimo, sicuti etiam Alexander Polyhitor: «Ad Tanais in Maeotidem paludem se eructantis ostia Graeca urbs Tanais sita est, quae etiam Emporium vocatur.» 
<urn:lofts:fhg.3.cornelius_alexander_polyhistor:38.2>  Hagium, locus Scythiae, in quo Aesculapius colitur, teste Polyistore. 
<urn:lofts:fhg.3.cornelius_alexander_polyhistor:39.1>  Cybelum, mons Phrygiae, ubi Cybeles Matris fanum sanctum est. Alexander Polyhistor De Bithynia: «Videtur itaque Cybele a monte nomen habere.» 
<urn:lofts:fhg.3.cornelius_alexander_polyhistor:40.1>  Callipolis, oppidum Lampsaci, in Peraea Chersonesi in promontorio sita, ut Alexander in libro De Bithnia. 
<urn:lofts:fhg.3.cornelius_alexander_polyhistor:41.1>  Libyssa, castellum Bithyniae maritimum, ut Alexander Polyhistor. 
<urn:lofts:fhg.3.cornelius_alexander_polyhistor:42.1>  Gangra, urbs, generis feminini, quam Alexander in libro De Paphlagonia commemorat narrans haec: «Nicostratus dicit caprarium pavisse in hac regione capras. Qui quum unam caprarum, quae saepius a grege discedebat, domi deficientem, at in pascuo lactis esse animadvertisset» consilii inops rem domino suo confessus est. Ille respondit discedentem observandam esse. Igitur observans, eam vidit collem excelsum ascendentem et ulterius ad rupem adscensu facilem pergentem, unde an infimo loco capellarum balatum percepit; ibi enim capra pepererat. Videns igitur locum opportunum, urbem condidit, et Gangram appellavit, quod hoc nomen erat caprae. 
<urn:lofts:fhg.3.cornelius_alexander_polyhistor:44.1>  Daridna, urbs Paphlagoniae, ut Alexander in libro de Paphlagonia. 
<urn:lofts:fhg.3.cornelius_alexander_polyhistor:45.1>  Acmonia, urbs Phrygiae, ut Alex. Pol. De Phrygia libro tertio. Condidisse eam dicit Acmonem Manei filium. 
<urn:lofts:fhg.3.cornelius_alexander_polyhistor:46.1>  Pharnacia, regio et urbs Pontica ... Est etiam Phrygiae Pharnacium, ut Al. De Phrygia libro tertio. 
<urn:lofts:fhg.3.cornelius_alexander_polyhistor:47.1>  Gallus, fluvius Phrygiae. Accolae secundum Timotheum Potamogallitae, secundum Promathidam Potamogalleni nominantur; auctores illos citat Polyhistor libro tertio De Phrygia. Idem narrat Gallum et Attin pudenda praecidisse, ac Gallum venisse ad Tyram fluvium, ibique sedes fixisse flumenque Gallum nominasse. Ab eodem etiam castratos Gallos vocant. 
<urn:lofts:fhg.3.cornelius_alexander_polyhistor:48.1>  Marsyas, fluvius est Phrygiae, juxta civitatem Celaenas fluens, quem prium fontem Midae dicebant hanc ob causam. Midas, Phrygum rex, quum in desertiora regionis loca venisset, et aquae penuria laboraret, pulsavit terram, e qua exortus est aureus latex. Verum quum aurea fluere aqua, et siti premeretur, afflictis militibus, Bacchum invocavit, qui, exauditis ejus precibus, aquae copiam profluere effecit, Saturatis autem Phrygibus, Midas fluvium, qui ex hoc fonte profluebat, Midae fontem vocavit. Postes mutato nomine Marsyas appellatus est. Scilicet victo et excoriato Marsya, e profluente sanguine orti sunt Satyri, et fluvius cognominis Marsyas, ut narrat Alexander Cornelius libro tertio De rebus Phrygiae. 
<urn:lofts:fhg.3.cornelius_alexander_polyhistor:49.1>  Ambasum. Metropolis Phrygum, a Matre deorum condita ut Al. De Phrygia. Est etiam alia ejusdem nominis urbs Phrygiae. 
<urn:lofts:fhg.3.cornelius_alexander_polyhistor:50.1>  Metropolis, urbs Phrygiae, a Mantalo condita. admodum. Divite condita. Alexander. 
<urn:lofts:fhg.3.cornelius_alexander_polyhistor:51.1>  Mantalus, urbs Phrygiae, a Mantalo condita. Alexander. 
<urn:lofts:fhg.3.cornelius_alexander_polyhistor:52.1>  Alexander in Collectaneis De Phrygia primum Olympum asserit in Graeciam pulsationem fidium intulisse, nec non Idaeos Dactylos: Hyagnidem primum tibia cecinisse; post eum Maryam hujus filium, inde Olympum: Terpandrum porro aemulatum esse Homeri epicos versus, Orphei cantilenas. 
<urn:lofts:fhg.3.cornelius_alexander_polyhistor:53.1>  Armenidas in libro De rebus Thebanis, Amphictyonis fulium Itonum in Thessalia natum esse dicit, a quo Iton urbs, et Itonis Minerva. Meminit ejus etiam Alexandro libro primo Commentariorum Caricorum. 
<urn:lofts:fhg.3.cornelius_alexander_polyhistor:54.1>  Caropolis et Naxia, Cariae urbes. Al. Caricorum libro primo. 
<urn:lofts:fhg.3.cornelius_alexander_polyhistor:55.1>  Naxia, urbs Cariae. Al. Primo De Caria. 
<urn:lofts:fhg.3.cornelius_alexander_polyhistor:56.1>  Amus, urbs Cariae, ut Al. De Caria lib. Secundo. 
<urn:lofts:fhg.3.cornelius_alexander_polyhistor:57.1>  Argila, urbs Cariae; gentile Argilites, ut Al. Ibid. 
<urn:lofts:fhg.3.cornelius_alexander_polyhistor:58.1>  Dyndasum, urbs Cariae, Alexander De Caria libro II: «Denuo versus Dyndasum et Calynda tendere.» 
<urn:lofts:fhg.3.cornelius_alexander_polyhistor:59.1>  Alinda, 
<urn:lofts:fhg.3.cornelius_alexander_polyhistor:60.1>  Labara, 
<urn:lofts:fhg.3.cornelius_alexander_polyhistor:61.1> Mumastus, 
<urn:lofts:fhg.3.cornelius_alexander_polyhistor:62.1>  Tymnus, urbes Cariae, ut Al. ibid. 
<urn:lofts:fhg.3.cornelius_alexander_polyhistor:64.1>  Cabalis, urbs prope Cibyram, ad australem Maeandri partem, auctore Strabone libro XIII. In genitivo Cabalidis. Civis Cabalensis, apud Hecataeum in Asia. Et genere feminino apud Strabonem libro jam allegato. Cybaritae a Lydis sunt prognati, qui Cabalidem obtinuerunt. Alexander Cabalissam dicit, femininum; originem vero trahere ex Olbia (Solymorum). 
<urn:lofts:fhg.3.cornelius_alexander_polyhistor:65.1>  Gagoe, urbs Lyciae, quam Alexnder libro primo Rerum Lyciarum Antiquum murum et Antiquum locum appellat. 
<urn:lofts:fhg.3.cornelius_alexander_polyhistor:66.1>  Erymnoe, urbs Lyciae; Alex. Primo De rebus Lyciis. 
<urn:lofts:fhg.3.cornelius_alexander_polyhistor:67.1>  Lamus, fluvius Ciliciae; quae ad eum sita est regio Lamusia vocatur, ut Al. Libro primo De rebus Lyciis. 
<urn:lofts:fhg.3.cornelius_alexander_polyhistor:68.1>  >Molyndea, urbs Lyciae, a Molyndaeo appellata. Al. ibid. 
<urn:lofts:fhg.3.cornelius_alexander_polyhistor:69.1>  Oenoanda, urbs Lyeiae, Al. ibid. 
<urn:lofts:fhg.3.cornelius_alexander_polyhistor:70.1>  Sidyma, urbs Lyciae, cujus meminit Al. Ibid. 
<urn:lofts:fhg.3.cornelius_alexander_polyhistor:71.1>  Telandrus, urbs Cariae, et Telandrium promontorium. Alexander Polyh. Libro primo rerum Lyciarumurbem Telandrium neutro genere, eandemque etiam Telandriam vocat. 
<urn:lofts:fhg.3.cornelius_alexander_polyhistor:72.1>  Tymnissus, urbs Cariae, a tymnisso virga. Xanthi enim virgam tymniam vocant. Civis tymnisseusis, ut Alex. ibid. 
<urn:lofts:fhg.3.cornelius_alexander_polyhistor:73.1>  Araxa, urbs Lyciae, ut Alexander Rerum Lyciarum libro secundo. 
<urn:lofts:fhg.3.cornelius_alexander_polyhistor:74.1>  Cochliusa, insula juxta Lyciam; Alex. Libro secundo De Lycia. Nomen habet a cochleis quae ibi reperiuntur. 
<urn:lofts:fhg.3.cornelius_alexander_polyhistor:75.1>  Cragus, mons Lyciae. Alexander libro secundo Rerum Lyciarum. Appellata est a Crago, Tremili filio et Praxidicae nymphae. Ibi exstare perhibent antra deorum ferocium, quae vocantur. Tradunt enim Cragum cum fratribus immortalem esse redditum. 
<urn:lofts:fhg.3.cornelius_alexander_polyhistor:76.1>  Lynatia, peninsula et castellum Lyciae. Alexander libro secundo De Lycia. 
<urn:lofts:fhg.3.cornelius_alexander_polyhistor:77.1>  Hylami, urbs Lyciae, ut Alex. Polyhistor secundo De Lycia. 
<urn:lofts:fhg.3.cornelius_alexander_polyhistor:78.1>  Doedala, est etaim mons Lyciae. Urbs vero Lyciae nomen habet a Daedalo Icari patre. Is enib per paludem quandam Nini fluvit transiens a chelydro morsus est, ibique mortuus et sepultus, et urbs eo loco condita est, ut ait Alexander De rebus Lyciorum. 
<urn:lofts:fhg.3.cornelius_alexander_polyhistor:79.1>  Meloenoe, est etiam lyciae urbs, ut Alex. De rebus Lyciae. 
<urn:lofts:fhg.3.cornelius_alexander_polyhistor:80.1>  Phellus, urbs Pamphyliae. Hecataeus in Asia, Alex. Polyhistor in libris De Lycia Phellum et Antiphellum Lyciae esse ait. Civis Phellites et Antiphellites, ut Alexander in libro laudato et Polycharmus. 
<urn:lofts:fhg.3.cornelius_alexander_polyhistor:81.1>  Patara, urbs Lyciae. Alexander Salaciam Puellam ex Ophiontide dicit sacra ferentem Apollini in patara (ea vero esse solent bellaria, quae lyras et arcus et sagittas repraesentant, quibus ludere solent pueri), in itinere vas deposuisse, ut requiesceret. Tum venti flatu pataram in mare esse dejectam, ac puellam flentem domum rediisse; pataram vero ad Lyciorum Chersonesum delatam esse, ubi unus eorum qui e Sallacia fugerant, reperisset eam atque bellaria, quae Apollini sacram esse, atque regionem Patara a vase isto nuncupatam; uam patara graeca lingna significare cistam. 
<urn:lofts:fhg.3.cornelius_alexander_polyhistor:82.1>  Megiste, urbs et insula Lyciae, ut Polyhistor ait, a Megisteo quodam. 
<urn:lofts:fhg.3.cornelius_alexander_polyhistor:83.1>  Glauci demus in Lycia, ut Alexander dicit, a Glauco heroe. 
<urn:lofts:fhg.3.cornelius_alexander_polyhistor:85.1>  Olen. Dymaeus vel Hyperboreus vel Lycius, poeta epicus. Probabilius est Lycium fuisse Xantho oriundum, ut declarat Callimachus et Polyhistor in libris De Lycia. 
<urn:lofts:fhg.3.cornelius_alexander_polyhistor:86.1>  Doliche, insula prope Lyciam, ut Callimachus. Alexand. in Lyciae Periplo Dolichisten eam vocat. 
<urn:lofts:fhg.3.cornelius_alexander_polyhistor:88.1>  Sebeda, portus Lyciae, ut Alexander in Periplo. 
<urn:lofts:fhg.3.cornelius_alexander_polyhistor:89.1>  Aphrodisias, urbs Ciliciae, de qua Alexander in libro De Cilicia dicit Zopyrum, qui etiam historias scripsit, tradere eam a Venere nomen habere. 
<urn:lofts:fhg.3.cornelius_alexander_polyhistor:90.1>  Laertes, Ciliciae castellum. Strabo libro XIV. Alexander vero et urbem et montem dicit. 
<urn:lofts:fhg.3.cornelius_alexander_polyhistor:91.1>  Seleucia aspera quae dicitur, Ciliciae urbs, cui nomen dedit Seleucus Nicator, teste Alexandro; antea Olbia vocabatur et Hyria. 
<urn:lofts:fhg.3.cornelius_alexander_polyhistor:92.1>  Tarsus, celeberrima urbs Ciliciae. Alexander Polyhistor nominatam esse ex eo, quod illic Pegasus ταρσὸν, plantam pedis, fregerit et Bellerophontes in Aleio campo erraverit. 
<urn:lofts:fhg.3.cornelius_alexander_polyhistor:93.1>  Chrysopolis urbs etiam in Cilicia est, teste Polyhistore. 
<urn:lofts:fhg.3.cornelius_alexander_polyhistor:94.1>  Chytri, Cypri urbs. Alexander libro De Cypro: «Gordiam reddere Chytriis»; et iterum: «Eurynoen Chytriorum rex uxorem duxit.» 
<urn:lofts:fhg.3.cornelius_alexander_polyhistor:95.1>  Brachmanes neque animata edunt, neque vinum bibunt; nonnulli eorum singulis diebus uti nos, eibum sununt, nonnulli vero tertio quoque die, ut Alexander Polyhistor in Indicis dicit. 
<urn:lofts:fhg.3.cornelius_alexander_polyhistor:96.1>  Topasius, insula Indica. Alexander Polyhistor dicit reperiri in Topaziorum insula gemmam insulae cognominem, quae colorem habeat recentis olei similem. 
<urn:lofts:fhg.3.cornelius_alexander_polyhistor:97.1>  Gedrosia. In libris Polyhistoris scriptum inveni Cedrosia; at exemplar libri non erat correctum. 
<urn:lofts:fhg.3.cornelius_alexander_polyhistor:98.1>  Taboe, urbs Peraeae, quam Alexander in libro De Syria interprelatur bonam. 
<urn:lofts:fhg.3.cornelius_alexander_polyhistor:99.1>  Oropus, urbs Syriae, condita a Seleuco Nicatore, de qua Polyhistor in libro De Syria dicit ita: «Xenophon in Montium dimensionibus ait prope Amphipolin sitam esse Oropum, quae prius dicta sit Telmissus de conditoribus, deinde novis colonis a Seleuco Nicatore frequentata Oropus de Graeciae Oropo denominata sit. 
<urn:lofts:fhg.3.cornelius_alexander_polyhistor:100.1>  Gaza, urbs Phoenices. Civis Gazaeus. Dicuntur etiam Gazitae apud indigenas, vel etiam Gazatae per a literam, ut Polyhitor ait. 
<urn:lofts:fhg.3.cornelius_alexander_polyhistor:101.1>  Marsya, urbs Phoenices, uti tradunt Alexander et Philon, a Marsya. 
<urn:lofts:fhg.3.cornelius_alexander_polyhistor:102.1>  Judoeam Alexander Polyhistor dictam ait a liberis Semiramidis Juda et Idumaea, uti vero Claudius lolaus refert, a Judaeo Sparto, qui Thebis cum Bacchi exercitu profectus est. 
<urn:lofts:fhg.3.cornelius_alexander_polyhistor:103.1>  Tamna, urbs Arabica, ut Alex. Polyhistor. 
<urn:lofts:fhg.3.cornelius_alexander_polyhistor:104.1>  Euonymitoe, populus Aeggptius prope Aethiopiam. Alex. De Aegypto libro l. 
<urn:lofts:fhg.3.cornelius_alexander_polyhistor:105.1>  This, urbs Aegypti. Civis Thinites. Alex. ibid. 
<urn:lofts:fhg.3.cornelius_alexander_polyhistor:106.1>  Napatoe, urbs Aegypti prope Aethiopiam. Gentile esse debebat Napatites, est vero Napataeus, ut Alex. ibid. 
<urn:lofts:fhg.3.cornelius_alexander_polyhistor:107.1>  Ombi, urbs Aegypti Libyam versus sita. Alex. ibid. 
<urn:lofts:fhg.3.cornelius_alexander_polyhistor:108.1>  Chenoboseia, urbs Aegypti. Alexander libro primo De rebus Aegyptiis: «E regione vero Diospolitae Chenoboscium (I. e. Anserum pascuum), nihil simile habens nomini. Anserum enim pascua nemo illic viderit, sed eximiam circa crocodilos curam. 
<urn:lofts:fhg.3.cornelius_alexander_polyhistor:109.1>  Phagrorium urbs; Alexander Polyhistor in Aegyptiacis. Ex quo compositium Phagrorioplis et Phagroriopolites. 
<urn:lofts:fhg.3.cornelius_alexander_polyhistor:110.1>  Psinaphus, Aegypti oppidulum, teste Alexandro in secundo De rebus Aegyptiis. 
<urn:lofts:fhg.3.cornelius_alexander_polyhistor:111.2>  Memnones, gens Aethiopica. Nomen, Polyhistore teste, significat feroces vel bellicosos et molestos. 
<urn:lofts:fhg.3.cornelius_alexander_polyhistor:112.1>  Ancyropolis (Ancerarum urbs), Aegypti urbs, ut Alexander libro tertio De rebus Aegyptiis. Nomen inde habet, quod ex propinquis lapicidinis saxeas ancoras, quibus utebantur, excidebant. 
<urn:lofts:fhg.3.cornelius_alexander_polyhistor:113.1>  Letupolis (Latonae urbs), in Aegypto, pars Memphidis, in qua pyramides; Latonae templum babet, Alexander libro tertio De Aegypto. 
<urn:lofts:fhg.3.cornelius_alexander_polyhistor:114.1>  Sethroe, urbs Aegypti. Civis Sethroites, ut Arsinoites. Alexander tertio De rebus Aegypti. 
<urn:lofts:fhg.3.cornelius_alexander_polyhistor:115.1>  Tentyris, urbs Aegypti, fugatrix crocodilorum (incoloe egregii crocodilorum venatores erant). Civis Tentirites. Urbs etiam Tentyra vocatur, ut Alexander tertio Rerum Aegyptiarum. 
<urn:lofts:fhg.3.cornelius_alexander_polyhistor:117.1>  Libya, regio multis nominibus gaudens, teste Polyhistore. Dicitur enim: Terra Olympia, Oceania, Eschatia, Coryphe, Hesperia, Ortygia, Ammonis, Aethiopia, Cyrene, Ophiusa, Libya, Cephenia, Aeria. 
<urn:lofts:fhg.3.cornelius_alexander_polyhistor:118.1>  Lixa, urbs Libyae, teste Alexandro in primo De Libya. 
<urn:lofts:fhg.3.cornelius_alexander_polyhistor:119.1>  Arsinoe, urbs Libyae, nominata est ab Arsinoe Ptolemaei Philadelphi sorore et uxore. Secunda ejus nominis urbs est Paraetonii in Libya. Gentile Arsinoensis, ut Alexander Libycorum libro tertio. 
<urn:lofts:fhg.3.cornelius_alexander_polyhistor:120.1>  Automalaca castellum; 
<urn:lofts:fhg.3.cornelius_alexander_polyhistor:121.1>  Aphaoe urbs; 
<urn:lofts:fhg.3.cornelius_alexander_polyhistor:122.1>  Garze urbs; 
<urn:lofts:fhg.3.cornelius_alexander_polyhistor:123.1>  Gilda urbs; 
<urn:lofts:fhg.3.cornelius_alexander_polyhistor:124.1>  Draconis insula; 
<urn:lofts:fhg.3.cornelius_alexander_polyhistor:125.1>  Euphranta urbs; 
<urn:lofts:fhg.3.cornelius_alexander_polyhistor:126.1>  Zagystis urbs; 
<urn:lofts:fhg.3.cornelius_alexander_polyhistor:127.1>  Coraconesus insula; 
<urn:lofts:fhg.3.cornelius_alexander_polyhistor:128.1>  Cynonesus insula; 
<urn:lofts:fhg.3.cornelius_alexander_polyhistor:129.1>  Mayna insula, quae Libyca lingua Samatho audit; 
<urn:lofts:fhg.3.cornelius_alexander_polyhistor:130.1>  Xilia urbs, 
<urn:lofts:fhg.3.cornelius_alexander_polyhistor:131.1>  Seythopolis urbs, teste Alexandro in Libycorum libro tertio. 
<urn:lofts:fhg.3.cornelius_alexander_polyhistor:132.1>  Chalcea, urbs Libyae, ut ait Polyhistor in libygcorum libro tertio, secundum Demosthenem, quem reprehendens Polybius libro duodecimo ita scribit: «Prosus ignorat Demosthenes etiam ea quae ad Chalcea pertinent; neque enim urbs est, sed aeris officinae sunt.» 
<urn:lofts:fhg.3.cornelius_alexander_polyhistor:132.2>  Cherronesus. Quinta ejus nominis urbs Libyae est Cherrura nominata, sicuti Alexander tertio Libycorum: «Sequitur Cherronems, cui Cherrura nomen.» 
<urn:lofts:fhg.3.cornelius_alexander_polyhistor:133.1>  Anetussa, urbs Libyae. Anetussaens, ut Scotussaeus, teste Polyhistore. 
<urn:lofts:fhg.3.cornelius_alexander_polyhistor:134.1>  Thyne, urbs Libyae, ut Alexander Polyhistor. 
<urn:lofts:fhg.3.cornelius_alexander_polyhistor:135.1>  Alii dicunt perseum, postquam caput Gorgoni abscidis. Set, cum eo per auras supra Libyam volasse. Ex guttis vero sanguinis quae in terram decidissent belluas ortas esse. Atque propterea Libyam poeta belluis abundantem dixit. Ealem etiam Alexander dicit. 
<urn:lofts:fhg.3.cornelius_alexander_polyhistor:135.a.1>  In Periplo maris Rubri Alexander dicit se serpentes vidisse longitudine quadraginta cubitorum et crassitudine pro rata longitudinis portione: item genus cancrorum, quorum testae circumferentia undique pedis mensuram implebat; et chelae maxim prominebant; neminem vero iis insidiari, quia sacri habentur Neptuno, et deo consecrantur et quasi donaria sint ejus ab omni noxa et omnibus insidiis tuta. 
<urn:lofts:fhg.3.cornelius_alexander_polyhistor:136.1>  Araxoe sive Araxi, Illyriae gens, ut Cornelius Alexander in libro De locis et regionibus, quorum in Alcmanis carminibus mentio fit. 
<urn:lofts:fhg.3.cornelius_alexander_polyhistor:137.1>  Assus. Alexander Cornelius in libro De locis apud Alcmanem commemoratis dicit Assum in Mysia Mytilenaeorum coloniam esse, ubi lapis sarcophagus reperitur. 
<urn:lofts:fhg.3.cornelius_alexander_polyhistor:138.1>  Alexander ubi de symbolis Pythagoricis agit Pythagoram discipulum fuisse tradit Nazarati Assyrii (quem nonnulli Ezechielem esse censent, falso illi quidem, ut in sequentibus demonstrabitur); ac praeterea etiam Galatas et Brachmanes audiisse Pythagoram vult. 
<urn:lofts:fhg.3.cornelius_alexander_polyhistor:139.1>  Pherecydes, Babyis filius, Syrius, ut ait Alexander in Successionibus, Pittaci auditor fuit. 
<urn:lofts:fhg.3.cornelius_alexander_polyhistor:140.1>  Fertur Pythagoras discipulos admonere solitus ut ista quotidie quum domum ingrederentur, dicerent, Quae lapsus? Quae perfeci? quae debita omisi? Cruentas hostias diis offerri prohibebat, solamque aram quae esset sine sanguine adorandam. Dejerare itidem per deos vetabat: quemque enim id studiose curare oportere ut se ipsum fide dignum praestet. Majores honorandos, quod tempore praecederet honorabilius existimantibus: quemadmodum In mundo occasu ortum, in vita principium fine, in vivendo generationem interitu. (23) Deos quidem semideis in honore praeferendos, hominibus autem heroas, parentes vero hominibus ceteris. Invicem ea ratione conversandum, uti ne ex amicis inimicos, verum ex inimicis amicos faciamus. Propriumque nihil arbitrandum. Legi opitulandum: insectandum quidquid legibus adversatur. Mitem arborem non corrumpendam nec laedendam; ac ne animal quidem quod hominibus non noceat. Pudorem et verecundiam in eo consistere, ut neque effusius rideas neque severiore sis vultu. Fugiendam carnis superfluam pinguedinem; itinerum contentionem remissione temperandam, exercendam memoriam, irato animo nihil aut dicendum aut faciendum; divinationem (non) quamcunque honorandam; (24) cantibus ad lyram utendum laudeque deorum virorumque praestantium habendam veram gratiam. Porro fabarum usu interdicebat, quia flatu repletae maxime animatam naturam continerent, ac praeterea ventres fieri modestiores (i. e. crepitus non fieri), si ab iis abstineretur: atque eo etiam quae in somnis contingunt imagines leves ac perturbatione vacuas perfici. Refert autem Alexander in Successionibus philosophorum et ista se in Pythagoricis Commentariis regerisse. (25) Principium omnium esse unitatem; porro ex unitate infinitam dualitatem veluti materiam auctori unitati subjectam esse; ex unitate vero et infinita dualitate unmeros gigni, ex numeris puncta, ex punctis lineas, ex quibus planae figurae constent; ex planis autem solidas figuras, ex quibus item sub sensum cadentia consistere corpora, quorum et quattuor elementa esse, ignem, aquam, terram, aerem, quae per omnia se mutent ac vertat, ex quibus fleri mundum animatum, intelligibilem, rotundum, mediam terram continentem, quam et ipsam rotundam esse et globosam ac circum habitari (26) Esse vero etiam antipodas, quibus summa esse quae nobis infima sunt. Aequis etiam partibus mundo inesse lucem ac tenebras, calidumque et frigidum, et siecum et humidum: ex iis dum calor superat, aestatem; dum frigus, hiemem; dum humor, brumam fieri. Ea dum aequis partibus sunt, optim anni tempora confici: namque virescens est veris grata salubrisque temperies; occidens vero autumni tempestas morbosa. Diei quoque virescere auroram, vesperam occidere: quocirca insalubriorem esse. Eum item qui terram complectitur aera immotum ac morbosum, et quae in illo sunt omnia esse mortalia. Summum vero aethera semper moveri et esse liquidissimum ac saluberrimum et quae in eo sunt immortalia omnia atque idcirco divina. (27) Solem item et lunam et relique sidera deos esse: quippe in illis snperare calorem, qui sit vitae anctor. Lunam autem a sole illustrari. Hominibusque esse cum diis cognationem. Quod homo quoque caloris particeps sit: unde et deum nostri providentiam gerere. Fatumque universorum et singulorum administrandorum cansam esse. Penetrare item a sole radium per aethera frigidum et concretum. Vocant autem aerem quidem frigidum aethera; mare autem et humorem, concretum aethera. Hunc vero radium etiam profunda penetrare atque ideo vivificare omnia. (28) Vivere item omnia quae caloris participia sunt, atque ideo et plantas esse animantes: animam tamen non habere omnes. Animam esse particulam ex aethere avulsam et calido et frigido, eo quod sit simulacrum particeps frigidi aetheris. Differre autem a vita animam, eamque esse immortalem, quaudoquidem et id a quo avulsa est immortale sit. Porro animalia ex se invicem nasci ex seminibus; quae vero e terra fiat generionem non posse subsistere. Semen autem esse cerebri stillam, quae in se calidum contineat vaporem: haec vero dum infunditur vulvae, ex cerebro quidem saniem et humorem sanguinemque profluere, ex quibus caro, nervi, ossa, pili totumque consistat corpus; e vapore autem animam atque sensum. (29) Formari autem primo quidem concretum et compactum intra dies quadradinta, secundum vero rationem harmoniae intra septem aut novem aut decem uti plurimum menses consummatum atque perfectum infantem edi in lucem. Habere, autem in se omnes vitae rationes, quibus sua serie connexis contineri secundum congruentiae rationes, quum singula statutis temporibus accedant. Sensum communiter quidem omnem ac speciatim visum vaporem esse quendam valde calidum. Atque ideo per aerem aquamque videre dicitur: affligi enim calidum a frigido. Nam si esset frigidus ille in oculis vapor, distaret profecto adversus aerem similem: nunc vero** alicubi oculos solis portas appellat. Eadem et de auditu statuit ac sensibus reliquis. (30) Porro mentem et animam humanam trifariam dividere, in intellectum et mentem et animum. Intellectum autem atque animum inesse etiam reliquis animalibus, sed mentem in solo homine. Esse autem principatum animae a corde usque ad cerebrum, et eam quidem quae sit in corde ipsius partem animum esse, mentem vero et intellectum quae sunt in cerebro: quasi guttas ab his manare sensus. Ac rationem quidem esse immortalem, cetera vero mortalia. Nutririque ex sangine animam: ejus autem rationes ventos esse. Ipsam vero uua cum suis rationibus esse invisbilem, quod aether quoque sit invisibilis. (31) Ceterum animae vincula venas esse et arterias et nervos: ubi vero invaluerit et in se fuerit quieta, vincula ipsius fieri rationes atque opera. Eandem expulsam et projectam in terra per aerem vagari corpori similem. Porro Mercurium animarum custodem esse atque ideo ductorem dici, animarum mercatorem ac terrenum, quod is addmcit animas a corporibus, a terra marique; et puras quidem atque purgatas in altissimum locum duci, impuras vero illis ne appropinquare quidem neque invicem sibi ipsis, ceterum a Furiis astringi vinculis, quae nullo modo perfringi possint. (32) Cunctum item aera plenum esse animarum, easque esse quae et daemones et heroes appellentur: porro ab his mitti hominibus et somnia et signa morbi ac valetudinis, nec modo hominibus, verum et pecudibus ac jumentis reliquis: item ad hos referri lustrationes et expiationes divinationemque omnem et valicinia et cetera id genus. Maximum vero eorum quae in hominibus sunt dixit esse animam sive ad bonum inducere sive ad malum. Felicesque ac beatos esse homines, quibus bona anima contigerit: Deque vero unquam quiescere neque cundem * fluxum obtinere. (33) Justum item vim habere juiramenti atque ideo Jovem jurisjurandi vidicem dici. Virtutem et sanitatem bonumque omne atque deum esse harmoniam: ideo etiam harmonia constare omnia. Amicitiam itidem esse aequalitatem harmonia temperatam. Honores diis exhibendos et heroibus non aequales, sed diis quidem semper et cum laudibus amictuque candido et casto corpore honores adbibendos, heroibus vero a meridie. Puritatem vero expiationibus lavacrisque atque aspersionibus fieri, vacando a funere et puenpera et inquinamento omni, item abstinendo ab arrosis morticinisque carnibus triglisque ac melanuriis ovisque et quae ova pariunt animalibus, fabis quoque et ceteris quae monent qu in templis mysteria ritusque consummant. (34) Ait autem Aristoteles de fabis, admonuisse illum fabis abstinendum, etc. (36) Haec sunt quae Alexander in Pythagoricis reperisse se commentaris tradit, et his affinia, Aristoteles. 
<urn:lofts:fhg.3.cornelius_alexander_polyhistor:141.1>  Socrates quum Anaxagorae secundum quosdam auditor fuisset, et Damonis quoque, ut Alexander in Suceessionibus ait, post illius condemnationem ad Archelaum se physicum contulit. 
<urn:lofts:fhg.3.cornelius_alexander_polyhistor:142.1>  Euclides natus Megaris apud Isthmum, sive secundum quosdam gelous, ut in Successionibus tradit Alexander. 
<urn:lofts:fhg.3.cornelius_alexander_polyhistor:143.1>  Literas Plato didicit apud Dionysium, cujus et in Anterastis meminit. Exercitatusque est apud Aristonem Argivum luctationis magistrum, a quo et Plato propter egregium corporis habitum cognominatus est, quum prius Aristocles ex avi nomine vocatus esset, ut in Successionibus tradit Alexander. 
<urn:lofts:fhg.3.cornelius_alexander_polyhistor:143.2>  Philosophari Plato coepit in Academia; inde se in hortum qui juxta Colonum est contulit, ut Alexander in Successionibus scripsit, Heraclitum adducens testem. 
<urn:lofts:fhg.3.cornelius_alexander_polyhistor:144.1>  Carneades Epicomi sive, ut Alexander in Successionibus tradit, Philocomi filius, Cyrenaeus. 
<urn:lofts:fhg.3.cornelius_alexander_polyhistor:145.1>  Chrysippus Apollonii filius Solensis seu Tarsensis, ut Alexander in Successionibus ait, discipulus Cleanthis. 
<urn:lofts:fhg.3.cornelius_alexander_polyhistor:146.1>  Pyrrho, ut Alexander in Successionibus scribit, Brysonem Stilponis filium audivit, deinde Anaxarchum, illi ubique adhaerens, ita ut cum eo Gymnosophistas quoque in India adierit, Magisque congressus sit. 
<urn:lofts:fhg.3.cornelius_alexander_polyhistor:150.1>  Cur Baccho Liberi Patris nomen imposuerunt? Num, ut Alexander tradit, ab eo, quod Bacchus ab Eleutheris Boeotiae urbe Eleutherius, i. e. liber dictus fuit? 
