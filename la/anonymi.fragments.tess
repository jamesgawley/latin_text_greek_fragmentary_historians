<urn:lofts:fhg.3.anonymi:4.1>  Si vero me oportet sapientis etiam viri mentionem facere, nomen quidem illius in obscuro jaceat; dicam vero consilium et libros nuper Corinthi editos, exspectatione omni praestautionres. In principio enim, statim prima prooemii periodo, interrogatione aggressus est lectores suos, studuitque sapientissimam rationem ostendere, solum nempe sapientem decere historiam scribere. Deinde paullo post alius syllogismus, mox alius; omne denique exordium per quaestiones syllogisticas in omni figura digestum erat.Adulationi usque ad nauseam studuerat; laudes importunae qualesque ne scurram quidem decerent; quanquam ne illae quidem syllogismis expertes, sed ad argumentandi concludendique leges rite et ipsae compositae. Verum illud quoque putidissimum mihi visum est, et quod minime decuerit philosophum barbamque canam et promissam, quod in exordio eximium illud principi nostro accidisse dixit, quod res ejus gestas jam philosophi quoque conscribere dignarentur. Tale quid enim, si modo vere dici potuit, nobis potius existimandum relinquere quam ipsum dicere oportebat. 
<urn:lofts:fhg.3.anonymi:5.1>  Neque illius immemorem esse fas sit, qui tali initio usus est: Venio dicturus de Romanis et Persis, et paulio post: Debebat enim Persis male evenire, et rursus: Erat Osroes, quem Groeci Oxyrhoen vocitant, et alia id genus multa. Viden? Simillimus hic illi (de quo secundo loco dictum est); nisi quod is Thucydidem, hic autem Herodotum quammaxime referebat. 
<urn:lofts:fhg.3.anonymi:6.1>  Alius, qui fama celebratus esset ob drcendi peritiam, Thucydidi et ipse vei par vel paullo superior, oppida omnia omnesque montes, campos, fluvios descripserat accuratissime et gravissime, ut sibi quidem videbatur; id vero hostium in capita Averruncus convertat! Tantum inerat frigus Caspica nive et glacie Celtica vehementius. Sic clypei Veri Imperatoris descriptionem uno volumine vix ahsolverat, qualis Gorgo in umbilico, ejusque oculi e caeruleo et albo nigroque compositi, balteus autem iridis colore insignis draconesque per spiras et cincinnos intorti. Vologesi autem Parthorum regis braccae equive frenum, Hercules quot versuum millia illorum unumquodque occupavit! Et quales visi sint Osrois capilli, quum Tigrin ille transnataret, et in quale specus confugerit hedera myrtoque et lauro obsitum, quae quum in unum coaluissent, umbram illi densissimam inducerent. Jam mihi vide, quam illa historiae necessaria; quae nisi accuratissime descriptae essent, nihil quidquam nossemus eorum quae illic gesta sunt. Nam quum imbecilliores sint, quam ut utilia recte tractare queant, nec ea quae oporteat dici, norint, ad ejusmodi sese situum antrorumque descriptiones convertunt. Qui si quando in magnas res multas repente inciderunt, similes se praestant servo, ad quem modo bereditas a domino rediit, divitiarum adbuc insueto, qui nec vestem novit quemadmodum injicere oporteat, nec cibum scit capere rite et ex ordine, sed saepe, relictis, si quae appositae sunt alites carnesque suillae vel leporinae, in pulmentum aliquod salsamentumque irruit eoque se opplet, donec rumpatur edendo. Et is quidem, de quo modo dixi, vulnera quoque conscripsit omnino incredibilia mortisque genera prorsus absona: unum aliquem, vulnere in pedis pollice accepto, extemplo exspirasse; et ubi clamorem tantum Priscus dux sustulisset, viginti septem ex hostium numero in animi deliquium incidisse. Praeterea autem mortuorum quidem in numero ea quoque quae imperatorum in literis conscribi solent, mentiendo supera vit. In proelio enim ad Europum hostium interfectos esse ait trecenta septuaginta millia ducentos sex; Romanorum autem tantummodo duos, vulneratosque esse novem. Haec nescio an sana mente praeditus quisquam tolerare possit. 
<urn:lofts:fhg.3.anonymi:7.1>  Neque vero illud sitentio praetereundum est, non exigui res momenti. Nam qui ipse quam maxime Atticus esset sermoneque nteretur purissimo et ab omni vitio remoto, Romanorum quoque nomina Attica facere in Graecasque convertere formas haud dedignatus est: adeo ut Cronium diceret saturninum, Phrontin autem Frontonem, Titanium qui Titianus esset, et reliqua multo etiam risu digniora. Praeterea idem ille de Severiani obitu scripsit reliquos omnes deceptos esse, qui gladio eum occubuisse arbitrarentur; mortuum autem esse inedia; hoc enim illi mortis genus omnium maxime doloris expers visum; ignorans totius illius calamitatis tempus trium fere dierum spatio contineri, qui autem inedia mori constitueriut, plerumque vel ad septimum usque diem vitam ducere: nisi quis illud scilicet sibi persuaserit, stetisse Osroen exspectantem donec inedia Severianus consumeretur, ideoque per septem dies signa inferre noluisse. 
<urn:lofts:fhg.3.anonymi:8.1>  Illos autem quonam quis loco habeat, qui poeticis adeo verbis utuntur in historia? Qui dicunt: Tremefecit moenia tormenium, et illa ingenti cum fragore conciderunt; et rursum in alio bellae historiae loco: Jam igitur Edessa armorum sonitu circumstrepebatur, erantque stridor fremorque ista omnia, et: Dex versat sub pectore curas, qua maxime ratione ad muros accedat. Tum vero haec inter ipsa media inculcata erant multa hujusmodi vocabula exilia et vulgaria, quaeque e mendicorum consuetudine hausia putares, ut v. c. Tribunus militum domino nostro per literas nuntiavit, et: Mercabantur milites quoe ad victum necessaria essent, et: Jamque loti quum essent, ad illos seconverterunt, eoque de genere alia; ut similis res esset tragoedo, qui altero quidem pede alto cothurno nitatur, alterum autem sandalio devinctum gerat. 
<urn:lofts:fhg.3.anonymi:9.1>  Unus eorum, qui ne colloquium quidem unquam cum Syro aliquo instituisse, neque, quod aiunt, in tonstrinis de ejusmodi rebus confabulantes audiisse videtur, tam negligenter res gestas congessit, ut, quum de Europo dissereret haec diceret: Europus autem sita est in Mesopotamia, duobus mansionibus ab Euphrate dirempta; condita autem est ab Edessenis. Et ne hoc quidem illi suffecit: sed meam quoque patriam Samosata in eodem libro praeclarus iste auctor sua ipsius manu sublatam una cum arce moenibusque in Mesopotamiam transtulit, adeo ut ab utroque amne (Euphrate et Tigride) includeretur, qui utraque ex parte quam proxime praeterlaberentur et tantum non moenia attingerent. 
<urn:lofts:fhg.3.anonymi:10.1>  Illud quoque, mehercule, sanequam probabiliter idem ille de Severiano narravit, fide insuper data, profecto semet audisse ex eorum aliquo, qui ex ipsa clade aufugissent. Neque enim gladio illum occumbere voluisse, nec venenum haurire, nec laquem sibi nectere, sed tragicum aliquod sibi mortis genus excogitasse et ipso consilio inauditum. Forte fortuna enim habuisse illum pocula vitrea maximi modi, ipsiusque vitri pulchritudine conspicua. Quum autem omnino mori apud animum suum constituisset, confracto eorum calicum maximo, uno e fragmentis usum esse in caedem, ita ut vitro jugulum incideret. Adeone non gladium, non hastam vilissimam nancisci potuit, ut virili saltem atque heroico mortis genere occumberet! Deinde quoniam Thucydides funebrem orationem dixit iis qui in illius belli initio mortui essent, et ipse Severiani memoriam oratione celebrandam esse existimavit. Omnes enim hi auctores aemulandum sibi sumunt eum, qui illorum in Armenia malorum nullam culpam sustinet, Thucydidem. Sepulto enim magnifice Severiano, oratorem in tumulo constituit Aranium quendam Silonem centurionem, Periclis scilicet aemulum, qui tot taliaque de illo declamavit, ut equidem, per Gratias! Multum sane lacrimaverim prae risu: omnium autem maxime, quum orator iste, idem ille Afranius, sub finem orationis lacrimans ipse atrocissimo cum gemitu meminisset sumptuosarum illarum epularum atque propinationum. Inde coronida orationi suae, qualem Ajax olim, imposuit. Stricto enim euse admodum generose et ut aequum erat Afranium, in conspectu omnium semet in tumulo jugulavit. Eoque viso obstupuisse ait qui adfuissent omnes, laudibusque ad coetum usque sustulisse Afranium. 
<urn:lofts:fhg.3.anonymi:11.1>  Sic audivi unum aliquem, qui totum illud ad Europum proelium commissum vix septem versibus et ne iis quidem integris perstrinxit, viginti autem vel adeo plures clepsydras impendit in narrationem frigidam et quae nihil ad nos pertineat, ut Maurus aliquis eques, nomine Mausacas, quum siticns montes pererrart, rusticos aliquot Syros deprehenderit, qui prandium sibi apparassent, utque primum quidem illi timuerint ipsum, deinde autem, ubi amicum esse cognovissent, hospitio acceptum prandio suo adbibuerint; forte fortuna enim unum ex illis et ipsum quondam iter fecisse in Mauritaniam, quum frater ipsius in illis terris stipendia mereret. Inde fabulae longae narrationesque, quomodo ipse venationi operam dederit in Mauritania, utque viderit una pascentes elephantos multos, parumque abfuerit ut a leone devoraretur; et quam mirae magnitudinis pesces emerit Caesareae. Eximiusque ille historicus, missis immanibus illis, quae ad Europum interea fiebant, caedibus, incursionibusque et induciis necessitate coactis, praesidiisque ab utraque parte dispositis, ad seram usque vesperam Malchioni Syro, dum Caesareae scaros ingentes exiguo pretio coemit, spectator adstitit; scilicet, nisi nox occupasset, coenare etiam cum illo paratus: jam enim cocti erant scari. Quae nisi accuratissime in historiae opus recepta essent, gravia sane nos fugissent; simul autem jactura romais fuisset intolerabilis, si Maurus ille Mausacas sitiens, quod biberet non invenisset incoenatusque ad castra rediisset. Quanquam quot alia magis etiam necessaria sciens nunc omitto! v. c. quomodo etiam thbicina ad ipsos venerit proximo ex pago, utque munera sibi invicem dederint, Maurus nimirum Malchioni hastam, is autem Mausacae fibulam, aliaque id genus multa, ipsam scilicet pugnae ad Europum commissae summam. 
