<urn:lofts:fhg.3.callinicus_petraeus:1.1>  Nec loci hujus ingenium aeque ad aliud quam ad imperium accommodatum, neque aliud usquam solum tanti imperii capax fuit. Tributorum exactio neque nobis in immodicae cupiditatis quaestum, neque in pendentium damnum exsolvitur; sed in bellatores milites erogata, rursum per eos in conferentium potestatem redit; ita ut potius mutua dari pecunia, quam solvi vectigalia videantur. Alexander nihil sane grandius illis, qui cum Clearcho militiae nomina dederunt, devictis hominibus effeminatis, patravit, dum examinata bello pectora victorisque parare sueta declinans, cum Persis vinci minime nesciis certamen instituerit; similia passus iis, qui per insomnia sunt fortunati, in ipso felicitatis flore principatu destructo. Qui tamdiu regnavit, quamdiu nostrum imperium peragrari vix potest. Multorum itaque sermone pervulgatum est, magnum damnum eaecis esse, solem non adspicere. Verum ego dixerim, eos qui vident, non minus accipere detrimenti, si Romam non viderint. Et qui lucis hujus usu fruuntur, qui urbem nostram aspectu non usurparunt, vitam spuriam quandam, ut ita dicam, exantiaverunt; qui vero eam experimento cognoverint, ut par est, vitae participes sunt, praecelluntque aliis magis, quam profanis ii qui mysteriis sacrorum initiati sunt. 
