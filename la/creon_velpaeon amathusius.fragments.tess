<urn:lofts:fhg.4.creon_vel_paeon_amathusius:1.1>  Creon libro primo De rebus Cypriis cordylen (apud Cyprios). Vocari dicit capitis involucrum quod Athenienses orobylum, Persae cidarium vocant. 
<urn:lofts:fhg.4.creon_vel_paeon_amathusius:2.1>  Singularem de his famam vulgavit Paeon Amathusius. Nam Theseum ait tempestate Cyprum delatum, quum gravidam secum haberet Ariadnam, maleque ex jactatione affectam et languentem solam exposuisset, succurrentem navigio in pelagus rursus a terra ablatum: feminas autem indigenas excepisse Adriadnam, moestamque, quod relicta esset sola, fovisse, ac literas obtulisse ei fictas, velut a Theseo ad eam missas; adjuvisse etiam et praesto fuisse in partu, atque defunctam non edito partu, funerasse. Post haec reversum Theseum et dolore confectum indigenis argentum reliquisse, instituisseque utsacra facerent Ariadnae: praeterea duo ei exigua simulacra posuisse, argenteum unum, alterum aeneum. In sacris autem, quae altero die mensis Gorpiaei celebrantur, decumbentem quendam adolescentem voce et gestu feminas parturientes exprimere; et appellare Amathusios lucum, in quo tumulum ostendunt, Ariadnae Veneris. 
