<urn:lofts:fhg.4.critolaus:1.1>  Romanis bellum adversus pyrrhum Epirotam gerentibus, oraculo victoria promissa est Aemilio paulo, si aram posuisset eo loco, quo videret virum illustrem aliquem una cum curru hiatu terrae hauriri. Triduo post Valerius Conatus, homo divinus, per somnium jussus vestem pontificiam sumpsit, et in aciem suo eduxit, ac magna hostium caede edita a terra absorptus est. Aemilius vero aram statuit, victoriaque potitus centum et sexaginta turrigeros elephantos Romam misit. Ara ista vaticinatur sub id tempus, quo pyrrbus est victus. Scribit haec Critolaus tertio Epiroticarum rerum libro. 
<urn:lofts:fhg.4.critolaus:2.1>  Saturnus apud agricolam diversans, filiam ejus Entoriam insigni forma compressit, et filios ex ea genuit Janum, Hymnum, Faustum, Felicem. Quum autem vini usum et vitis cultum tradidisset Icario hospiti suo, mandavit ut eo vicinos quoque impertiret. Quod quum factum esset, vicini insolito potu in graviorem consueto delapsi somnum, putaverunt sibi venenum esse propinatum, lapidibusque Icarium obruerunt: filiae filii prae moerore se ipsos suspenderunt. Quum autem Romam pestilentia invasisset, respondit Apollo pythius finem mali fore, si Saturni iram placassent et genios injuste occisorum. Itaque Lutatius Catulus, unus de principibus viris, Saturno templum prope Tarpeium montem condidit, aramque in eo collocavit quattuor habentem facies, sive ob nepotes Icarii, sive quod anni partes sunt quattuor: mensem quoque Januarium statuit. Saturnus autem unversos in sidera retulit: quorum alii Protrygeteres (quasi vindemiam antecedentes) vocantur; Janus autem prior oriens: quae stella cernitur ante pedes Virginis. Narrat Critolaus libro quarto eorum quae in coelo visuntur. 
