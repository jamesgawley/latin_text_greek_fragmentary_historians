<urn:lofts:fhg.4.myronianus_amastrianus:1.1>  Epimenidem a Cretensibus Curetem appellari solitum Myronianus in Similibus auctor est. 
<urn:lofts:fhg.4.myronianus_amastrianus:2.1>  Myronianus in Similibus ait Philonem meminisse proverbii de Platonis pediculis, quasi sic ille defecerit. 
<urn:lofts:fhg.4.myronianus_amastrianus:3.1>  Erat Xenocrates maxime frugi, ita ut quum illi Alexander magnam pecuniae summam misisset, acceptis tantum triginta minis Atticis reliquum remiserit, dicens illi opus esse pluribus, qui plures nutriret. Ab Antipatro quoque sibi missam pecuniam non accepisse Myronianus in Similibus testatur. Corona quoque aurea donatum in bibendi certamine Choum festo apud Dionysium, e convivio exeuntem eam ante Mercurii statuam deposuisse, ubi floreas quoque coronas ponere solitus erat. 
<urn:lofts:fhg.4.myronianus_amastrianus:4.1>  At vel sic tamen Athenienses talem virum, quum aliquando inquilinorum tributum persolvere non posset, vendiderunt. Eum Demetrius Phalereus emit et utrique succurrit: Xenocrati enim libertatem restituit, Atheniensibus vero tributum. Hoc ait Myronianus Amastrianus in primo Capitum historicorum simillum. 
<urn:lofts:fhg.4.myronianus_amastrianus:5.1>  Fertur Theophrasti servus, Pompylus nomine, philosophus fuisse, ut refert Myronianus Amastrianus in primo Similium historicorum capitum. 
<urn:lofts:fhg.4.myronianus_amastrianus:6.1>  Consociarunt se Epicuro ad philosophandum ipso hortante tres ipsius fratres, Neocles, Chaeredemus et Aristobulus, ut ait Philodemus Epicureus in decimo Compositionis philosophorum; servus item illius Mys nomine, ut Myronianus refert in Similibus historicis capitibus. 
