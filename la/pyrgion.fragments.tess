<urn:lofts:fhg.4.pyrgion:1.1>  Pyrgion tertio libro Institutorum Cretensium, ait: «In Syssitiis sedentes Cretenses hilariter epulantur.» Orphanis cibos apponi ait nullo lenocinio conditos; aetate minimos autem adstare ministerium facientes. Fausta precati diis, distribuunt inter omnes fercula apposita: etiam filiis, post patrum sedes assidentibus, partem tribuunt dimidiam eorum quae viris apposita sunt. Orphanis vero portio aequalis (atque viris) apponitur de omnibus quae ex instituto apponi solent; sed horum quidem portio nullo artificio aut exquisita mixtura condita est. Erant vero etiam sedes hospitibus destinatae, et tertia mena, ad dextram ingredientibus coenacula, quam Jovis hospitalis, et Hospitalem mensam vocabant. 
