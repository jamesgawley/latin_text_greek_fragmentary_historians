<urn:lofts:fhg.2.clytus_milesius:1.1> Clytus Milesius, Aristotelis discipulus, primo libro De Mileto de meleagridibus ita scribit: «Circa Dianae Virginis templum, quod Leri est, aves sunt quae meleagrides vocantur. Palustris locus est in quo aluntur. Pullos suos nullo amoris affectu prosequitur haec avis, et teneros ita negligit, ut sacerdotes curam eorum gerere oporteat. Magnitndo ei est generosi galli gallinacei; caput pro corporis nole rarvum, idemque glabrum; super capite vero habet cristam carneam, duram, rotundam, quae ex capite eminet veluti clavus, colore ligneo. Ad maxillas, loco barloe, habet oblongam carunculam, ab ore incipientem, rubentiorem quam in gallinaceis. Quam vero galli gallinacei rostro adhaerentem habent, quam barbam nonnulli vocant, [latine palea vel mentum dicitur,] eam non habet, eaque parte mutila est. Rostrum vero acutius et majus habet, quam gallinaceus: collum nigrum, crassius et brevius gallinaceis: corpus vero totum variegatum, universo quidem colore rubro, sed eo frequentibus albis distincto, [non] majoribus quam lentes. Insunt autem hi orbiculi in rhombis, qui magis nigri sunt quam color universus. Quare etiam ipsi rhombi varietatem aliquam efficiunt: quum id, quod In illis nigrum est, intra se contineat colorem candidiorem; id vero quod album, colorem multo nigriorem.»
<urn:lofts:fhg.2.clytus_milesius:2.1> Clytus Aristotelicus in libris De Mileto Polycratem ait, Samiorum tyrannum, luxus studio quidquid esset ubique nobile et clarum coegisse, canes ex Epiro, capras e Scyro, Mileto oves, sues e Sicilia.
<urn:lofts:fhg.2.clytus_milesius:3.1> Constat Thaletem etiam reipublicae commodis optime consuluisse. Nam quum Milesios Croesus ad societatem ineundam sollicitaret, obstitit ille: eaque res postea, Cyro victoria potito, salus civitatis fuit. Clytus vero asserit, ut tradit Heraclides, solitariam eum ac privatam vitam adamasse.
