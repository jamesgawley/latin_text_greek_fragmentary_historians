<urn:lofts:fhg.4.hierocles:1.1>  Brachmanes, Indica gens sapientissima, quos etiam Brachmas vocant. Hierocles in Philistoribus dicit: «Post haec operae pretium visum est Brachmanum visere tribum, virorum philosophorum diisque carorum, soli vero maxime dedicatorum. Hi ab esu carnium prorsus abstinent, sub dio totam aetatem degunt, et veritatem colunt. Utuntur veste linea ex petris facta: lapidum enim filamenta quaedam mollia et cutanea contexunt, ex quibus vestimenta fiunt neque igne comburenda neque aqua purganda; sed quum sordes et maculam contraxerint, in flammam conjecta, pura et plendida evadunt.» 
<urn:lofts:fhg.4.hierocles:2.1>  Hierocles in Philistoribus: «Deinde, dicit, vidimus terram aridam magnopere, soleque exustam, et ad eam viros nudos fixis sedibus carentes, quorum nonnulli auribus faciem obumbrabant, et in altum porrectis pedibus reliquum corpus universum. Horum Strabo quoque meminit, sicut etiam virorum capite carentium et decem capitibus instructorum, et quattuor manibus pedibusque praeditorum, quos ego, Hierocles ait, non vidi.» 
<urn:lofts:fhg.4.hierocles:3.1>  Tarcynaei, gens Hyperboreorum, apud quos gryphi anrum custodiunt, ut Hierocles ait in Philistoribus. 
<urn:lofts:fhg.4.hierocles:4.1>  Hierocles ait Theram insulam ab iis qui ex Lacedaemone incolis eam frequentarunt, Apollini consecratam esse. 
