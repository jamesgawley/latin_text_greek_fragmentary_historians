<urn:lofts:fhg.4.menander_ephesius:1.1>  Sed huic Menandrum Ephesium adjungam. Is autem res singulorum regum tempore apud Graecos Barbarosque gestas memoriae mandabat, ex vernaculis cujusque provinciae vel gentis actis studens historiae veritatem cognoscere. De iis itaque qui in Tyro regnarunt scribens, quo loco devenit ad. Hiromum regem, ista dicit: «Abibalo vita functo, Hiromus filius ejus regnum accepit, qui regnavit annos XXXIV, vita ad annum LIII producta. Hic aggere Vastum qui dicitur locum exaequavit, praetereaque auream columnam in Jovis templo collocavit; et ad lignorum silvam profectus, e monte Libano appellato construendis templorum tectis cedros excidit; demolitusque antiqua delubra, nova templa aedificavit, Herculisque et Astartae fana consecravit, primumque Herculis templum fecit in mense Peritio, deinde Astartae, quando bellum movit advesus Tiyos, quod tributa non solverent: quos quum sibi etiam iterum subjecisset, reversus est. Hujus aetate quidam Abdemonis filius junior clarebat, qui problemata, quae Solomon rex Hierosolymorum explicari jussit, ingenio semper superabat.» Supputatur vero tempus ab hoc rege usque ad constructionem Carthaginis, hoc modo: «Hiromo defuncto, in ejus regnum successit Baleazarus filius, qui, quum vixisset annis XLIII, septem regnavit annis. Post hunc Absastratus illius filius vita exacta annorum XXIX regnavit novem. Hunc nutricis suae filii quattuor insidiis peremerunt, quorum senior regnavit annis XII. Post quos Astartus filius Delaeastarti regnavit, qui vixit annis LIV, regnavit annis XII. Post hunc frater ejus Aserymus, qui vixit annis LIV, regnavit annis novem. Hic a fratre Phelete interfectus est, et regno suscepto mensibus imperavit octo, quum vixisset annis L. Hunc interfecit Ithobalus Astartae sacerdos, qui, quum vixisset annis LXVIII, regnavit annis XXXII. Huic successit Badezorus filius, qui, quum vixisset annis quadraginta quinque, regnavit annis sex. Huic successor factus est Matgenus ejus filius, qui quum vixisset annis XXXII, novem regnavit annis. Huic successit Pygmalion, qui vixit annis LVI, et regnum tenuit XLVII. Hujus regni anno septimo soror ejus Dido, fuga elapsa, in Libya civitatem condidit Carthaginem» . Itaque colligitur omne tempus a regno Hiromi usque ad conditam Carthaginem, ad annos CLV et menses VIII. Quum vero anno XII Hiromi regis in Hierosolymis aedificatum sit templum, fluxit igitur a templi conditu usque ad constructionem Carthaginis tempus annorum CXLIII, mensium VIII. Et Phoenicum quidem testimoniis quid opus est plura adscribere? Cernitur enim veritas valde comprobata. ET multum videlicet constructionem templi praecedit progenitorum nostrorum in hanc regionem adventus: quum enim eam universam debellassent, tum demum templum aedificare coeperunt. Et haec aperte ex sacris literis a me declarata sunt in Antiquitatum libris. 
<urn:lofts:fhg.4.menander_ephesius:2.1>  Atque haec narratio consentientem habet cum nostris scripturis veritatem. Proditum enim in illis est, Nabuchodonosorum anno regni sui decimo octavo templum nostrum diruisse, ejusque excidium totos quinquaginta annos durasse; anno autem Cyri regni secundo jactis fundamentis restitui coeotum, denuo vero Darii regni secundo partibus omnibus absolutum esse. Quin et adjiciam Phoenicum historias: haud enim omittendum est probationum sat superque afferre. Est autem in illis temporum dinumeratio hujusmodi. «Ithobalo apud Tyrios regnante Nabuchodonosorus Tyrym obsedit per annos XIII. Post hunc regnavit Baal annos decem. Post hunc Judices constituti sunt et ipsi rexere: Ecnibalus Baslachi menses duos, Chelbes Abdaei menses decem, Abbarus summus pontifex menses tres, Mytgonus et Gerastratus Abdelemi judices per annos sex; inter quos annum unum cum potestate regia Tyro praefuit Balatorus. Quo mortuo misere Tyrii qui ex Babylone Merbalum advocarent, regnavitque hic annos quattuor. Eo mortuo advocarunt fratrem ejus Hiromum, qui regnavit annos XX. Hujus tempore Cyrus apud Persas potens erat.» Quapropter omne tempu est annorum LIV, triumque insuper mensium. Septimo siquidem anno regni sui Nabuchodonosorus coepit obsidere Tyrum; quarto decimo autem anno regis Hiromi Cyrus persa imperium accepit. 
<urn:lofts:fhg.4.menander_ephesius:3.1>  Iramus filiam suam Salomoni in matrimonium dedit, quo tempore post Trojae excidium Menelaus in Phoenicen venit, ut Menander Pergamenus et Laetus in Phoenicicis tradunt. 
<urn:lofts:fhg.4.menander_ephesius:4.1>  Meminit hujus inopiae pluviarum etiam Menander, qui dum res gestas Ithobali Tyriorum regis narrat, sic loquitur: «Pluviarum sub eo defectus erat a mense Hyperberetaeo ad Hyperberetaeum sequentis anni. Illo vero suppliciter Deum precato, magna vis tonitruum insequuta est. Hic urbem Botryn in Phoenice condidit et Auzam in Libya.» Et haec quidem Menander, siccitatem indicans quae sub Achabo acciderat (nam illius tempore Tyrios rexit Ithobalus), in Commentarios suos retulit. 
<urn:lofts:fhg.4.menander_ephesius:5.1>  Phoeniciae literae inde vocabantur, quod secundum Menandrum, in φοινίκων, palmarum, foliis scribebantur, vel, quod dicere praestat, quod mens iis φοινίσσεται, illustratur. 
<urn:lofts:fhg.4.menander_ephesius:6.1>  Sunt qui dicant τὸν Κρόνον, sive permutata litera τὸν Χρόνον, hoc est Tempus, Coeli esse filium: etenim e coeli motu tempus fit: in Croni autem templum, ut ait Phylarchus decimo septimo, et Menander primo libro, neque femina neque canis neque musca introibat. 
<urn:lofts:fhg.4.menander_ephesius:7.1>  Sphecia; sic olim Cyprus vocabatur. Dicebatur etiam Cerastia, ut Menander in libro De Cypro ait, quod in ea habitarent viri κέρασι, cornibus instructi. 
<urn:lofts:fhg.4.menander_ephesius:8.1>  Thraces jurata foedera nesciunt. Hujus proverbii meminit Menander. Ait enim in Thracia ** jaculo per pectus transtixum obiisse. Inde apud Iones et Aeoles proverbio jactari coepisse: Thraces foedera nesciunt.] 
<urn:lofts:fhg.4.menander_ephesius:9.1>  Matrem Dindymiam valde venerabilem invocantes, indigetem Phrygiae, Titiamque simul Cyllenumque, qui soli ex multis duces atque assessores Matris Idaeae vocantur, quotquot sunt Dactyli Idaei Cretenses.] Inter Dactylos Idaeos, quos vocant, primos esse atque assessores Matris deorum Apollonius dicit Menandrum (Maeandrium) secutus, qui Milesios Rheae sacra facturos antea sacrificare ait Titiae et Cylleno. 
