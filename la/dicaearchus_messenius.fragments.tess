<urn:lofts:fhg.2.dicaearchus_messenius:1.1> Ex iis igitur qui breviter simul et accurate Graecas res collegerunt, Dicaearchus peripateticus est, qui veterem Graeciae vitam exponens prisuos illos, qui quum ad deos propxime accederent optimique natura essent, adeoque sanctam vitam traducerent, ut aurea eorum aetas existimaretur prae hac nostra adullerina et pravissima materia constante, nullum occidere animal consuenisse affirmat. Id quod etiam poetas ait attestari, dum aureum illud genus hommum appellant. «Bona (aiunt) cuncta illis erant; fructumque ferbat fertile arvum sponte sua multumque et copiosum: ipsi vero lubentes quieti operibus fruebantur cum bonis multis. (hesiod. Opp. 116 sqq.) Quae quidem explanans Dieaearchus ejusmodi vitam Saturni temporibus fuisse ait; si modo eam revera exstitisse et non frustra ita fuisse celebratam admittendum omissisque iis, quae aperte fabulosa in hac narratione sunt, res est ad naturalem considerationem reducenda. Sponte enim merito omnia nascebantur: quia videlicet ipsi nihil operabantur, quum nondum neque agri colendi, neque ullam aliam artem invenissent. Id quod in causa quoque erat, ut in otio degerent absque ulla cura atque laboribus ullis; et si elegantissimorum medicorum sententiae acquiescendum est, ut etiam non aegrotarent. Nullum enim eorum praeceptum est, quod magis ad sanitatem faciat, quam quum monent, dandam esse operam ut quam paucissima fieri potest excrementa gignantur: a quibus porro illi expurgata corpora perpetuo conservabant; quippe quum neque validius natura corporis sui, sed imbecillius, neque amplius quam moderatum esset ob paratam rerum copiam, imo minus plerumque ob penuriam, quam esset satis, alimentum sumerent. Quin neque bella neque seditiones inter ipsos erant. Quum nullum praemium in medio propositum ejusmodi haberent, pro quo adipiscendo suscipere ullam contentionem quispiam vellet: ita ut summa totius eorum vitae nihil aliud esset, quam otium et quies a necessariis sibi suppeditandis, sanitas, pax, amicitia. Unde posteris qui propterea quod majora appetivissent, in multa mala inciderant, desiderabilis hujuscemodi vita merito apparuit. Victus autem tenuitatem nullius apparatus indigam primorum illorum hominum satis declarat, quod dictum postea fuit, Satis quercus; quum ille qui primus parcae illius vitae mutationem est aggressus, dixisse id verisimile sit. Simul autem cum eo verbo vita pastoricia introducta est. In qua et supervacaneas jam possessiones sibi comparabant, et animalibus quoque manus inferre coeperunt. Quum enim alia ex iis innoxia, alia agrestia et malefica esse animadvertisent, ad cicuranda alia animum adjecerunt, alia violentia opprimere conati sunt. Atque ita simul cum ea vita bellum quoque introductum est. Atque haec, Dicaearchus inquit, nos non dicimus, sed illi qui pleraque diligenti inquisitione persecuti sunt. Quum enim jam satis multae possesseiones essent, alii collecti et mutuo se invitantes sibi eas acquirere, alii sibi eas conservare contendebant. Quumquc ita paullatim processisset tempus, ac shbinde quidnam videretur esse utile, animadverterent, in tertium vitae genus agrorum colendorum tandem devenerunt. Atque haec sunt quae veteribus Graecorum rebus commemorandis Dicaearchus refert, dum beatam antiquorum illorum vitam praedicat, cui quidem non minorem quam alia. Abstinentia quoque ab animatis profectum afferebat. Unde bellum nullum in ea erat, quum omni injustitia prorsus careret. Postea vero una cum injustitia in animalia et bellum et plus habendi inter ipsos contentio subintravit. Qua de causa non satis demirari pro merito possum eorum impudentiam, quia abstinentiam ab animalibus matrem injustiae appellare non verentur: quum et historia et experientia una cum caede ipsorum et luxuriam et bellum et injustitiam in vitam hominum invasisse manife te lestentur.
<urn:lofts:fhg.2.dicaearchus_messenius:6.1> Partitio non suffocat. Dicaearchus libro De rebus Graecorum morem non fuisse ait antiquitus partiendi cibum; post tamen quum certis de causis deficere coepissent edulia, dividendi mos invluit, indeque tractum proverbium. Epu. Tas enim communiter et non singulatim dispertitas initio potentiores eripiebant tennioribus, qui propterea suffocabantur, quod defendere se contra illos non pos ent. Quamobrem excogitata partitio est.
<urn:lofts:fhg.2.dicaearchus_messenius:7.1> Sesonchosis post Horum, Osiridis et Isidis filium, totius Aegypti rex, suscepta expeditione Asiam sibi subjiecit universam, similiterue etiam Europae partem majorem. Quorum historia accuratius exponitur apud Herodotum .... Dicaearchus vero in Vita Graeciae etiam civilem vitam curae cordique fuisse Sesonchosi tradit: nam lege ab eo sancitum esse ait, ne quis desereret artem quam pater exercuerit: id enim avaritiae esse initium putabat. Porro equos conscendendi atque regendi scientiam eum primum docuisse dicit Quamquam hoc alii ad Horum referunt.
<urn:lofts:fhg.2.dicaearchus_messenius:7.2> Vel etiam non] Aut enim esse desierunt nonnullae harum urbium, aut nomina quum mutaverint ignoratur a quonam sint conditae. Hujus vero causam fuisse dicit temporis longinquitatem. Jam quod tempora attinet, quibus vixerit Sesonchosis, Apollonius hoc tantum dicit: satis enim mulla interest annorum series: Dicaearchus vero libro primo post Horum, Isidis et Osiridis filium, regem fuisse Sesonchosin ait, adeo ut a Sesonchosis regno usque ad Nili regnum sint anni 2500, a Nili autem regno usque ad primam Olympiadem anni 436, ideoque omne spatium usque ad Ol. 1 sit annorum 2936.
<urn:lofts:fhg.2.dicaearchus_messenius:8.1> Chaldri nomen habent a Chaldaeo quodam, ut Dicaearchus libro primo De vita Graeciae refert hisce verbis: «Inter eos prudentia opibusque eminuisse Ninum dicunt eumque cognominem sibi urbem incolis frequentasse. Ab eo decjmum quartum regem. Cui Chaldaei nomen fuisse dicunt, Babylonem, urbem clarissimam, ad Euphratem fluvium construxisse, congregatis eodem omnibus qui ab rege illo Chaldaei vocantur.» Etiam iegio eorum Chaldaea appellatur. Sunt vero etiam Chaldaei populus Colchidi vicmus.
<urn:lofts:fhg.2.dicaearchus_messenius:9.1> Patra, Dicaearcho teste, designat unum ex tiibus apud Graecos societatis generibus, quae appellamus patram, phratriam, phylen. Ac patra quidem oritur ubi societas, quae antea in solo conjugio singulis quibusque erat, (procreatis liberis) ad secundum gradum pervenit; nomen vero habet ad eo qui in gente natu maximus simulque potentissimus est. quemadmodum Aeacidas vel Pelopidas aliquis dixerit. Phatria autem sive phratria fit, ubi quis in aliam patram filiam suam matrimonio inducit. Tum enim non amplius suae patrae sacrificiorum communitate puella elocata fruitur, sed patrae accensetur ejus, qui uxorem duxit. Jam vero olim propter desiderium conventuum, quae fratribus cum sororibus esse soliti erant, alia quaedam sacrorum, ad quae duae hae gentes convenirent, instituebatur communitas, eaque phratria appellabatur. Igitur patra, sicuti diximus, orta est ex consanguinitate quae parentibus cum liberis ac liberis cum parentibus intercedit, phratria autem ex consanguinitate fratrum sororumque; phyle autem et phyletoe (tribus et tribules) olim inde nominati, quod in civitates atque ἔθνη sive classes, quae vocantur, coierunt.
<urn:lofts:fhg.2.dicaearchus_messenius:10.1> Dicaearchus ait Herculem fuisse quadrato et compacto corpore, nervosum, nigrum, naso aquilino, subcaesi is oculis, promissis capillis.
<urn:lofts:fhg.2.dicaearchus_messenius:11.1> Granicus vel secundum alios Atamys, Pelasgus genere, in Lyciam venit ad Idam montem, ubi urbem condidit, quam de suo nomine Adramyttium appellavit. Idem susceperat filiam, Theben nomine. Quae quum adulta virgo nubilis esset, pater ludum gymnicum celebraviaeque muptias vietori praemium constituit. Eo ipsos temporis momento uqum Hercules advenisset, is Theben uxorem accepit, ac deinde urbem sub Placio Lyciae monte condens, Placiam Theben de uxore eam numcupavit. Historia apud bicaearchum legitur.
<urn:lofts:fhg.2.dicaearchus_messenius:12.1> Dorium, una ex tribus illis urbibus, quarum Homerus raeminit: «Et Pteleum et Helos et Dorium.» Dicaearchus vero hasce (Doriensium) urbes quattuor esse dicit; idem Pteleas, non vero Pteleum, unam earum vocat in libro primo De vita Graeciae.
<urn:lofts:fhg.2.dicaearchus_messenius:13.1> Dicaearchus tradit, quum Echedemus et Marathus Tyudaridas ex Arcadia essent ad bellum illud sequuti, nomen ab illo habuisse Echedemiam quae nunc appellatur Academia, ab hoc autem pagum Marathonem, quod ultro se ex quodam oraculo obtulisset ante aciem immolandum.
<urn:lofts:fhg.2.dicaearchus_messenius:14.1> Oraculi quod in Elide est, Dicaearchus quoque mentionem facit.
<urn:lofts:fhg.2.dicaearchus_messenius:15.1> Erant praeter instrumenta quae inflantur et quae chordis distincta sunt, alia strepitum solummodo edentia, veluti crotala. De quibus Dicaearchus loquitur in libro De vita Graeciae, dicens frequentissimo et modum prorsus excedente usu fuisse olim certa quaedam instrumenta, quorum ad sonum et saltarent et canerent mulieres; quae instrumenta si digitis percuteret aliquis, argutum ederent sonum: eaque significari in Dianae cantico, cujus est initium: «Diana, mihi animus est gratum tibi edere carmen, interim tum haec alia (mulier) aurata aenea crembela puiset.» [E versione Schweigh.]
<urn:lofts:fhg.2.dicaearchus_messenius:16.1> Medeam fabulam Euripides tractandam sibi sumpsisse videtur, argumenti adornationem fabulaeque oeconomiam a Neophrone mutuatus, teste Dicaearcho in opere de Vita Graeciae et Aristotele in Commentariis.
<urn:lofts:fhg.2.dicaearchus_messenius:17.1> Agesilaus redux carus statim et in admiratione civibus suis propter mores vitaeque rationem fuit. Non enim quod plerique omnes imperatores faciunt, ex peregrinatione alius, vel externis moribus motus domestica fastidiens aspernansque rediit, sed perinde atque ii qui Eurotam nunquam transiissent, patrias consuetudines amplexus, non coenam immutavit, non lavacrum, non uxoris cultum, non armorum apparatum, non aedificia; quin et fores easdem reliquit, ita vetustas, ut eae ipsae videri potuerint, quas Aristodemus fecerat. Canathrum quoque filiam ejus nihilo quam aliorum filias pulchrius habuisse Xenophon scribit. Sunt autem canatbra imagines gryphum et hircocervorum, in quibus filias vehunt in pompis. Nomen quidem filiae Agesilai non perhibuit Xenophon, et Dicaearchus queritur neque Epaminondae matris neque Agesilai filiae nomen nobis notum esse. Verum nos in Laconicis commentariis reperimus Agesilai uxorem Cleoram, filias Eupoliam et Protytam nominatas fuisse.
<urn:lofts:fhg.2.dicaearchus_messenius:18.1> Philippus Macedo in bellicis quidem expeditionibus secum non circumduxit mulieres, quod Darius fecit is qui ab Alexandro debellatus est; qui quum de summa imperii bellum gereret, trecentas et quinquaginta pellices secum circumduxit, ut tradit Dicaearchus libro tertio De vita Graeciae.
<urn:lofts:fhg.2.dicaearchus_messenius:19.1> Puerorum amore ad insaniam etiam ardebat rex Alexander. Dicaearchus certe ubi de solenni sacrificio ad Ilium loquitur, ait ita impotenter amasse eum Bagoam eunuchum, ut in totius theatri conspectu inflexo corpore eum sumviaretur: plaudentibus vero spectatoribus et acclamantibus, paruit iterumque retro inflexo corpore eum osculatus est.
<urn:lofts:fhg.2.dicaearchus_messenius:21.1> Dicaearchus libelum de republica Lacedaemoniorum scripsit, legeque Lacedaemonii sanciverunt, ut libellus ille quoque anno in ephororum curia recitaretur audientibus iis qui juvenilem aetatem attigissent. Idque per multum temporis obtinuit.
<urn:lofts:fhg.2.dicaearchus_messenius:23.1> De Phiditiorum coena Dicaearchus in libro cui titulus Tripoliticus, haec scribit: «Primum quidem seorsum coena singulis apponitur, nulla cum altero communicatione; deinde maza, quantum quisque cupit; et quo bibant quando volupe est, poculum unicuique apponitur. Obsonium vero semper universis idem, caro suilla elixa: nonnunquam vero nihil quidquam praeter minutum aliquod obsonium, quod ad summum quartam librae partem pendat; et nihl insuper aliud nisi de carnibus istis jusculum quod sufficiat ut per totam coenam universos comitari possil; quodsi quid amplius, est oliva aliqua aut caseus aut ficus. Ubi vero etiam auctarium aliquod acceperint, piscem aut leporem aut columbam aut aliquid simile, tum vero, postquam propere coenam sumpserunt, circumferuntur postremo haec quae epaicla vocantur. Confert autem unusquisque in phiditium polentae tres semimodios Atticos, vini congios undecim aliquot aut duodecim, et praeter haec casei aliquod pondus aut ficorum, denique ad emendum obsonium decem circiter obolos Aeginenses.»
<urn:lofts:fhg.2.dicaearchus_messenius:24.1> Nonnulli platonem etiam Iuctatum esse dicunt ludis Isthmiis, sicuti inter alios dicit Dicaearchus Vitarum libro primo. Picturae quoque fuisse studiosus ac poemata scripsisse, primo dithyrambos, deinde alia lyrica et tragoedias, dicitur.
<urn:lofts:fhg.2.dicaearchus_messenius:25.1> Primum Plato Phaedrum scripsisse fertut. Habetque quaestio illa nonnihil juvenile; Dicaearchus vero etiam universam istius scriptionis rationem ut putidam vituperat.
<urn:lofts:fhg.2.dicaearchus_messenius:26.1> Inter discipulos Platonis sunt etiam mulieres duae, Lasthenia Mantineensis et Axiothea Phliasia, quae etiam virilem vestem gerere solebat, teste Dicaearcho.
<urn:lofts:fhg.2.dicaearchus_messenius:27.1> Vide an te non fefellerit Platonem aliquid tibi (sc. Tyndari Lacedaemonio) conveniens et domesticum hoc involucro significare voluisse, quippe qui Socratem Lycurgo junxerit eodem plane modo atque Pythagorae eundem junxisse Dicaearcho visus est. Nam Lycurgus arithmeticam proportionem, ut popularem et turbae aptam, Lacedaemone ejecit; geometricam, ut quae paucorum modesto imperio et legitimo regno conveniret, introduxit. Qulppe illa numero aequale omnibus tribuit, haec ratione cuique id quod meretur.
<urn:lofts:fhg.2.dicaearchus_messenius:28.1> Septem sapientes Dicaearchus neque sapientes neque philosophos fuisse dicit, sed viros prudentes et legislatorios.
<urn:lofts:fhg.2.dicaearchus_messenius:28.2> Dissensus etiam est de numero Sapientum. Dicaearchus quattuor tamquam omnium consensu inter eos receptos praebet, Thaletem, Biantem, Pittacum, Solonem; praeter hos alios sex nominat, ex quibus tres eligerentur, Aristodemum, Pamphilum, Chilonem Lacedaemonium, Cleobulum, Anacharsin, Periandrum.
<urn:lofts:fhg.2.dicaearchus_messenius:29.1> Pythagoras in Italiam profectus ubi Crotonem venerat, (Dicaearchus ait), utpote vir qui in itineribus suis multa vidisseet et insignis plane esset, praeterea etiam naturam suam egregiis dotibus a fortuna instructam haberet (nam statura erat grandi et liberale et ingenuum quid prae se ferente, vocis etiam et morum ceterorumque multa gratia multumque decus erat), de Crotoniatarum urbe ita disposuit, ut postquam seniorum collegium multis et egregiis verbis oblectasset, deinde ad juvenes adhortationes faceret jussu magistratuum, post haec etiam ad pueros e ludis confertim concurrentes, postremo ad feminas, apque colloquia cum mulieribus habenda instituit.
<urn:lofts:fhg.2.dicaearchus_messenius:30.2> Hesiodus, Dicaearchus, Clearhus, Callimachus, alii nonnulli de Tiresia narrant haec. Tiresiam, Eueris filium, aiunt, in Cyllene Areadiae monte coeuntes serpentes conspexisse et ex iis alterum vulnerasse, eoque facto, mutata forma e viro evasisse mulierem et cum viro concubuisse. Deinde quum Apollinis oraculo edoctus esset se priscam formam recuperaturum, si iterum coitus serpentium tempore observato, alterum eorum vulneraret, fecisse eum quae deus jussisset, atque ita pristinae naturae esse restitutum. Post haec quum Jovi cum Junone altercatio esset, qua ipse contenderet, in coitu mulierem rei venereae majorem quam virum percipere voluptatem, dum Juno contrarium affirmaret: placuisse ipsis arcessitum interrogare Tiresiam, quippe qui utriusque rationis hand imperitus esset, Illum vero respondisse, si decem essent voluptatis partes, una earum frui virum, reliquis novem mulierem. Quapropter iratam Junonem oculos ei compunxisse, Jovem vero pro luminibus ademptis vaticinandi artem, vitamque per septemgeneratines ei concessisse.
<urn:lofts:fhg.2.dicaearchus_messenius:30.3> Iidem narrant in Lapitharum terra Elato regi filiam fuissa Caenidem nomine, cui Neptunus promisisset se concubitu potitum facturum esse eam quodcunque ipsa juberet; hanc vero petiisse ut in virum ipsam mutaret atque invulnerabilem redderet. Quod quum fecisset Neptumus, Caenidem deinceps mutato nomine appellatam esse Caeneum.
<urn:lofts:fhg.2.dicaearchus_messenius:31.1> Dicaearchus vero et accuratiores scriptores affuisse Crolone narrant Pythagoram, quo tempore insidiae istae struerentur. Namque Pherecydem, antequam e Samo profectus Pythagoras esset, diem jam obiisse. E sociis vero quadraginta simul in domo a quodam obsessos et correptos esse, reliquos per urbem dispersos alium alio modo succubuisse. Pythagoram vero, amicis devictis, primum in Cauloniam, ubi statio navalis est, evasisse, hinc ad Locros profectum esse. Quod quum comperissent Locri, seniores quosdam ab (??) ad fines regionis emissos esse, qui obviam Pythagorae facti hunc in modum allocuti essent: «Nos, o Pythagora, sapientem quidem et admirabilem te virum esse audivimus, verumtamen quum in legibus nostris nibil adeo reprehendamus, iisque, uti sunt, immanere tentaturi simus, tu alio te confer; accipies tamen a nobis, si qua re indigeas.» Sic a Locrorum urbe exclusum navigasse Tarentum, et quoniam hic quoque simili fortuna uteretur, Grotonem se contulisse. Ubique enim magnae exarserunt seditiones, quas etiamnum incolae harum regionum commemorant exponuntque, seditiones quae Pythagoreorum temporibus fuerunt nuncupantes.
<urn:lofts:fhg.2.dicaearchus_messenius:32.1> Narrat dicaearchus Pythagoram Metaponti in Musarum fanum confugisse, ibique post quadraginta dierum inediam, diem obiisse.
<urn:lofts:fhg.2.dicaearchus_messenius:33.1> Dicaearchus: «In Elea urbe Italiae antiquissimum.»
<urn:lofts:fhg.2.dicaearchus_messenius:33.a.1> Reprehendit Dicaearchus Penelopen, qualis apud Homerum est, propter versus hosce: Haec vero quando jam ad procos venerat divina mulier, stetit juxta postem domus affabre structae, genis (praetendens tenuia redimicula) et quae sepuuntur. Minime enim decentem et modestam dicit se Penelopen praebere, quippe quae primum quidem ad aulae portam juvenes conveniat, deinde autem velo venustissimam faciei partem obtegat, oculosque solos sinat spectari. Ineptam enim talem habitus compositionem esse afectatamque. Porro quod ancilla ab utroque latere adstet, haud minimum eo facere ostendit, ut tanto magis Penelopae venustas emineat. Nobis ignarus utique morum rationis esse Dicaearchus videtur.
<urn:lofts:fhg.2.dicaearchus_messenius:34.1> Insigne studium in cottabi ludum contulisse Siculos ex co apparet, quod etiam conclavia huic ludo adaptata exstruxerint, ut Dicaearchus tradit in libro De Alcaeo.
<urn:lofts:fhg.2.dicaearchus_messenius:34.2> Cottabus qui vocatur in convivia transiit, a siculis priumum, ut ait Dicaearchus, introductus.
<urn:lofts:fhg.2.dicaearchus_messenius:34.3> Dicaearchus Messenius, Aristotelis discipulus, in libro De Aleaeo ait, latagam quoque Siculum esse vocabulum. Est autem lataga residuus in poculo epoto liquor, quem contracta manu in altum jaciebant ludentes, quo in cottabeum decideret.
<urn:lofts:fhg.2.dicaearchus_messenius:34.4> Incurvata valde manu concinno quodam modo emittere cottabum oportet, ut Dicaearchus ait.
<urn:lofts:fhg.2.dicaearchus_messenius:35.1> Quaerendum esi an majoribus e poculis biberint prisci. Dicaearchus quidem Messenius, Aristotelis discipulus, parvis ait poculis eos usos esse dilutiusque bibisse.
<urn:lofts:fhg.2.dicaearchus_messenius:36.1> Callias Mytilenaeus in scriptione De lepade apud Alcaeum, esse ait apud Alcaeum oden, cujus initium: «Petrae et cani maris progenies:» cujus in fine sic scribi: «E patellis (e tristitia?) laxet tibi animum marina patella,» sed pro λεπάς (patella) Aristophanes χέλυς (testudo) scribit; aitque non recte interpretantuem Dicaearchum de patellis dicere; puerulos e: im has in os sumentes canere eisdem et ludere, quemadmodum apud nos petulantos puerulos tellinis quae vocantur.
<urn:lofts:fhg.2.dicaearchus_messenius:37.1> Tertium histrionem Aeschylus, ex Dicaearchi vero sententia Sophocles introduxit.
<urn:lofts:fhg.2.dicaearchus_messenius:38.1> Dicaearchus fabulae titulum ponit Mortem Ajacis, quamquam in Didascaliis fabula simpliciter Ajaae inscribitur.
<urn:lofts:fhg.2.dicaearchus_messenius:39.1> Cur Tyrannus Oedipus inscribitur? Ut ab altero Oedipode (in Colono) distingueretur. Lepide vero Tyrannum omnes inscripserunt, utpote inter omnes Sophocleas fabulas principem locum obtinentem, etsi Philocles victoriam de Sophocle tum reportaverit, teste Dicaearcho.
<urn:lofts:fhg.2.dicaearchus_messenius:40.1> Incidi nuper, mi Sarapio, in versiculos quosdam nequaquam inelegantes: quibus Dicaearchus existimat Archelaum fuisse ab Euripide compellatum: Nolo tibi dare dona pauper diviti: desipere ne putes me, vel dando petere.
<urn:lofts:fhg.2.dicaearchus_messenius:41.1> Aristophanes comicus tres habuit filios, Philippum qui Eubuli fabulis certavit, Ararotem qui et suis et patris fabulis certavit, et tertium Nicostratum, uti Apollodorus, vel Philetaerus, uti Dicaearchus tradit.
<urn:lofts:fhg.2.dicaearchus_messenius:42.1> Ranae fabula est ex bene et diligenter elaboratis; docta sub Callia post Antigenem archonte, per Philonidem in Lenaeorum festum. Aristophanes primus erat, secundas tulit Phrynichus Musis fabula, tertias Platon Cleophonte fabula. Ac tantopere Ranas admirati sunt propter parabasin, in qua cives iis qui jure civili et honore privati et exules erant reconciliat, ut etiam denuo fabula docta sit, teste dicaearcho.
<urn:lofts:fhg.2.dicaearchus_messenius:43.1> Scolium, cantilena inter pocula cantari solita. Secundum Dicaearchum in libro De musicis certaminibus, tria craut cantilenarum genera; unum earum, quae ab omnibus canebantur simul; alterum earum, quae a singulis canebantur secundum ordinem; tertium earum, quae nonnisi a peritissimis canebantur ultro citroque, ordine incerto, unde σκολιόν (obliquum, tortuosum) hoc carminum genus nominatur.
<urn:lofts:fhg.2.dicaearchus_messenius:44.1> Dicaearchus in libro De musicis certaminibus ait: Praeterea natura quasi innatum esse videtur ut quicunque exponunt aliquid sive cantu sive absque cantu, manu aliquid tenentes narrationem faciant. Nam et qui in conviviis canunt ex vetusa quadam t raditione ramum lauri sive myrrbae tenentes id faciunt.
<urn:lofts:fhg.2.dicaearchus_messenius:45.1> Antipater et Euphronius in Commentariis dicunt cyclicos choros primum instituisse Lasum Hermionensem, antiquiores vero, ut Hellanicus et Dicaearchus, Arioni Methymnaeo id vindicant, Dicaearchus scilicet in libro De Bacehicis certaminibus, Hellanicus autem in Carneonicis.
<urn:lofts:fhg.2.dicaearchus_messenius:46.1> Panathenaeis senes frondes oleaginas gestantes pompam ducebant. Dicaearchus tamen in Panathenaico, nescio unde, statuit etiam vetulas frondes gestasse, quamquam multi consentientes inter se de senibus tantum thallophoris loquuntur, uti Xenophon in Symposio et Philochorus in Atthidis libro secundo.
<urn:lofts:fhg.2.dicaearchus_messenius:47.1> Empedoclis carmina lustratia decantavit Olympiae Cleomenes rhapsodus, ut ait Dicaearchus in Olympico.
<urn:lofts:fhg.2.dicaearchus_messenius:48.1> Pilaris saltationis inventionem Agallis, Corcyraea grammatica, Nausicaae tribuit, populari suae nimirum gratificatura; Dicaearchus vero Sicyoniis; Hippasus autem et hujus et gymnassiorum primos auctores Lacedaemonios perhibet.
<urn:lofts:fhg.2.dicaearchus_messenius:49.1> Solvens ex Creta Delum appulit, ubi rem divinam fecit Apollint, dedicatoque Veneris signo, quod ab Ariadna acceperat, tripudium saltavit cum impuberibus, quod hac etiam memoria ferunt Delios servare; quod in imitationem anfractuum Labyrinthi et ambagium ad modos quosdam musicos peragitur. Qui implicationes et evolutiones referunt. Hoc genus saltationis Grus dicitur a Deliis, ut memoriae prodidit Dicaearchus. Saltavit autem circum aram Ceratonem, quae ex cornibus erat, sinistris omnibus, compacta.
<urn:lofts:fhg.2.dicaearchus_messenius:50.1> Cane ea quoe Tellen. Tellen hic tibicen erat et carminum inconcinnorum poeta. Meminit ejus dicaearchus Messenius.
<urn:lofts:fhg.2.dicaearchus_messenius:51.1> In dolio figulinam disco. Proverbium dicitur de iis qui prima artis rudimenta praetermittentes, majora statim aggrediuntur: ut si quis figulinam discens, prius quam urceos similiaque vascula fingat, dolia aggrediatur. Dicaearchus vero alium proverbio sensum tribuit, nimirum curam rebus uniuscujusque accommodatam impendendam; verhi causa nauclerus navem gubernet, et equos auriga.
<urn:lofts:fhg.2.dicaearchus_messenius:52.1> Dicaearchus quoque in Orbis Circuitu Nilum fluvium ex Atlantico mari refluere vult.
<urn:lofts:fhg.2.dicaearchus_messenius:54.1> Prisci terram habitabilem esse rotundam fingebant... Primus Democritus, vir peritissimus, cognovit eam oblongam esse, ita ut dimidia parte longior quam latior esset. Democrito assentitur Dicaearchus peripateticus.
<urn:lofts:fhg.2.dicaearchus_messenius:55.1> Dicaearchus terrarum situm non secundum maria definit, sed ducta linea directa, quae ab Herculis columnis currit per Sardiniam, Siciliam, Peloponnesum, Cariam, Lyciam, Pamphyliam, Ciliciam et Taurum, usque ad Imaum montem. Terra igitur hunc in modum in duas divisa partes, carum alteram borealem, alteram meridionalem nominat.
<urn:lofts:fhg.2.dicaearchus_messenius:56.1> Jam Polybius Europae regiones descibens, veteres se ait missos facere, in eos autem inquirere velle, a quibus illi sunt reprehensi, ut Dicaearchum et Eratosthenem, qui ultimus geographiam tractarit, et Pytheam, qui multis imposuerit: hunc enim perhibere, totam quidem Britanniam pedibus se peragrasse, ambitum autem insulae majorem esse quadraginta stadiorum millibus: tum de Thule et istis locis ita narrare, neque terram ibi porro esse, neque mare neque aerem quae proprie vocantur, sed quippiam ex his concretum pulmonis marini simile, in quo terra et mare aque universa sublimia pendeant, hocque esse quasi vinculum universi, neque pedibus accessum, neque navibus; ac pulmonis simile illud se ipsum vidisse; cetera auditu percepta referre. Haec Pytheam dicere, idque addere, inde reversum quidquid Europae regionum est at Oceanum peragrasse, a Gadibus ad Tanain usque. Polybius autem id quoque incredibile ait esse, privatum hominem, eumque pauperem, tantum spatii mari terraque obivisse. Eratosthenem autem dubitantem hisne esset fides adhibenda, tamen quae de Britannia, Gadibus et Hispania ab eo dicuntur credidisse: multo autem (inquit Polybius) praestabat Messenio credere, quam Pytheae. Ille enim tantum unam in regionem Panchaeam se navigasse ait; hic septenfrionalem Europam universam usque ad fines mundi perlustrasse dicit, quod ne Mercurio quidem dicenti crederes. Interim Eratosthenem, qui Euhemerum Bergaeum appellet, Pytheae credere, atque hoc ne Dicaearcho quidem credente. Id quidem ridiculum est, quod Dicaearchum profert, quasi vero conveniat eum veluti normam sequi, quem ipse Polybius tot reprehensionibus incessit. Dictum est autem quam fuerit Eratosthenes ignarus occiduarum et septentrionalium Europae partium. Verum huic quidem et Dicaearcho danda est venia, qui loca ista non inspexerunt: sed Polybio et Posidonio quis ignoscat? Atqui is est Polybius, qui quae de horum locorum distantiis et aliis multis illi proferunt, a vulgo conceptas opiniones vocat; quum ne in his quidem, in quibus illos reprehendit, vitio careat. Quum enim Dieaearchus a Peloponneso ad Columnas stadia numeret decies mille, his plura usque ad intimum Adriatici sinus recessum, et tria millia assignet intervallo quod porrigitur versus Columnas usque ad Fretum, ut fiant de cetero a Freto usque ad Columnas stadiorum septem millia: Polybius ait, de tribus millibus se non disputare, verene an falso ponantur, sed ista septem millia neque maritimae orae mensurae, neque per medium pelagus ductae lineae respondere. Nam oram maritimam esse apprime similem angulo obtuso, Freto et Columnis insistenti, cujus vertex sit Narbo: ita ut constituatur triangulus, cujus basis sit recta linea per altum ducta mare, latera autem iis lineis efficiantur, quae dictum includunt angulum, quorum quod a Freto est Narbonem usque, stadia habet undecies mille ducenta et amplius, allerum paullo minus est octo stadiorum millibus: ac longissimum quidem ab Europa ad Africam intervallum secundum mare Tyrrhenum in confesso haberi non amplius esse ter mille stadiis, minus fieri autem in Sardoo mari. Verum esto, inquit, etiam hoc trium millium, at comprehendantur in iis duo alia millia, profunditas nempe sinus apud Narbonem, tanquam perpendicularis a vertice ad basin obtusi anguli trianguli: constat ergo, inquit, ex dimensione, qualem ipsi pueri instituere sciunt, quod totam maritimam oram a Freto usque ad Columnas proxime excedit rectam per pelagus ductam stadiis quingentis: quibus si addantur tria millia quae sunt a Peloponneso ad Fretum, erunt in universum stadia, illa ipsa in recta linea, plura quam duplum eorum quae Dicaearchus assignavit: et secundum eundem plura his oportebit, inquit, ponere ea quae sunt ad intimum sinus Adriatici. Verum, mi Polybi, dixerit aliquis, quemadmodum hoc mendacium evidenter refellit experientia, his ipsis quae tute tradidisti, a Peloponneso ad Leucadem esse stadia septingenta, inde totidem ad Corcyram, totidemque rursus hinc ad montes Ceraunios, et in dextra ad Iapygiam, et a Cerauniis oram Illyrici esse sexies mille centum et quinquaginta stadiorum: ita utrumque falsum est, et quod Dicaearchus a Freto ad Columnas ponit spatium septies mille stadiorum, et quod tu videris tibi demonstrasse.
<urn:lofts:fhg.2.dicaearchus_messenius:57.1> Dicaearchus et Eratosthenes et Polybius reliquorumque Graecorum plurimi circa Fretum esse Columnas statuunt.
<urn:lofts:fhg.2.dicaearchus_messenius:58.1> Cyllenes montis altitudo quindecim stadiis paullo minor est, ut Dicaearchus, qui emensus montem est, ostendit; Atabyrii autem (in Rhodo ins.) altitudo linea perpendiculari minor est stadiis quattuordecim.
<urn:lofts:fhg.2.dicaearchus_messenius:63.1> Animam nonnulli esse dicunt corporis principium sive vim vitalem, non tamen ita ut per se in anima consistat; qualis est Dicaearchi Messenii sententia.
<urn:lofts:fhg.2.dicaearchus_messenius:64.1> Dicaearchus animam esse harmoniam quattuor elementorum dicit, id est, mixturam et concentum elementorum; neque enim sonorum harmoniam, sed eam quae in corpore nostro est calidi et frigidi, bumidi et sicci mixturam et concentum significare vult: nimirum ex his anima conflatur secundum nonnullos quidem ita, ut per se substantia sit, secundum Aristotelem vero et Dicaearchum ita, ut non sit substantia, (sed nihil nisi effectus corporis elementorum harmonica ratione mixtorum).
<urn:lofts:fhg.2.dicaearchus_messenius:70.1> Aristoteles et Dicaearchus eas solum divinationes admittunt quae furore divinitus immisso, et quae insomniis fiunt: animam non immortalem esse, sed divina quadam re impertiri tamen sentientes.
<urn:lofts:fhg.2.dicaearchus_messenius:71.1> Dicaearchus libro primo De descensu in Trophonii antrum ita scribit: «Aderat etiam quae magnarum impensarum in coenis causa est, secunda mensa et coronae et unguenta et suffitus et quae his jungi solent omnia.»
<urn:lofts:fhg.2.dicaearchus_messenius:72.1> Dicaearchus in libro De descensu in Trophonii antrum ait: «Simile quid acciderit ei, qui ad Atheniensium urbem accesserit Eleusinia via, quae Sacra vocatur. Nam ibi stans ubi primum versus Athenas respicienti in oculos occurrit templum et arx, juxta ipsam viam conspiciet exstructum monumentum, cujus cum magnitudine multum abest ut aliud ullum possit conferri. Hoc igitur statim dixerit ille esse aut Miitiadis haud dubie, aut Periclis aut Cimonis aut alius cujusdam optimorum virorum; illudque publico maxime civitatis sumptu fuisse exstructum: sin minus, publico certe decreto positum. Rursus vero quum sciscitando cognoverit esse hoc Pythionicae meretricis, qualem (de Atheniensibus) opinionem debebit concipere?»
<urn:lofts:fhg.2.dicaearchus_messenius:74.1> Dicaearchus unumquemque censebat dare operam debere, ut omnium benevolentiam sibi conciliaret, amicitiam autem cum bonis iniret.
<urn:lofts:fhg.2.dicaearchus_messenius:75.1> Praeter haec quae diximus omnia, illud memoria tenendum est, reipublicae administrationem non in hoc solo consistere, ut imperes, legationes obeas, in concione vehementer vocifereris, et ad suggestum baccheris, dicendoque et scribendo grasseris : quibus rebus nonnulli reipublicae administrationem definiunt; sicut et philosophari hos duntaxat putant, qui in exhedra disserunt, aut libris conscriptis scholas suas Complectuntur : interim eos fallit, quae quoti die in factis actionibusque continuatur, aequabili modo, philosophia atque civilis ratio. Nam sicut Dicaearchus refert, eos aiebant ambulare, qui in porticibus spatia sursum deorsumque conficerent, non qui in agrum aut ad amicos irent. At enim eadem est philosophandi ratio, quae rempublicam tractandi. Nam Socrates, quum neque poneret subsellia, neque cathedram conscenderet, neque discipulis scholtae aut deambulationis ullam certam constitueret horam: sed cum aliis ludens, cum aliis, ut res dabat, bibens, militans, in foro versans, ad extremum etiam in carcere vinctus et venenum bibens, philosophabatur: primusque ostendit vitae omne tempus, partem omnem, casus omnes, negotium omne aptum esse studio sapientiae. Quod cogitandum mehercle est etiam de gubernatione civitatis, etc.
