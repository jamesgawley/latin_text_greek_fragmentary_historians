<urn:lofts:fhg.4.eparchides:1.1>  Eparchides narrat, quum Euripides poeta in Icaro insula hospes esset, accidisse ut mulier quaedam cum liberis (duo filii erant adulti, et una filia virgo) comestis in agro letiferis fungis suffocata simul cum liberis periret; ibi tum poetam tale epigramma composuisse: O sol! Qui coeli polum sempiternum peragras, an talem umquam oculis vidisti calamitatem? Matrem, filiam virginem, filiosque duos, eodem fatali die e vivis abreptos! 
<urn:lofts:fhg.4.eparchides:2.1>  Nascitur in Icaro, ut Eparchides ait, vinum Pramnium. Quod vini genus neque dulce neque densum, sed austerum et durum, et insignem habens vim... Erat autem Icaro insulae prius nomen Ichthyoessa (Piscosa) a piscium copia qui circa eam gignuntur: quemadmodum et Echinades ab echinis nomen habent, et Sepias promontorium a sepiis. Vitis autem quae fert Icarium Pramnium, ab exteris Sacra appellatur, ut ait Eparchides, ab Oenoensibus vero Dionysias. Est autem Oenoe ejusdem insulae oppidum. 
