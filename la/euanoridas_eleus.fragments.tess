<urn:lofts:fhg.4.euanoridas_eleus:1.1>  Euanoridas Eleus puerilis luctae victoriam Olympiae ac Nemeae adeptus. Idem quum Hellanodica factus est, ipse etiam eorum, qui ludis Olympicis vicerant, nomina conseripsit. De pugile vero Parrhasio ex Arcadia, cui nomen Damarcho, quae memoriae prodita sunt, praeter Olympiam victoriam fabulatorum hominum figmenta esse arbitror, quod scilicet in Jovis Lycaei sacris in lupum conversus decimo rursus anno pristinam recepisset hominis figuram: quod certe commntum ne ex ipsorum quidem Arcadum sermone ortum esse mihi videtur. Si verum esset, haud dubie mentio ejus fieret etiam ini epigrammate Olympiae quod sic habet: Dinytta genitus Damarchus dedicat hancce effigiem, Arcadico Parrhasius genere. Hactenus versus illi loquuntur. 
