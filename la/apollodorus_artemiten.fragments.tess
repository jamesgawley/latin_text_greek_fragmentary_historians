<urn:lofts:fhg.4.apollodorus_artemiten:1.1>  Exposita sunt etiam nobis quae Apolloderus Artemitenus belii Parthici scriptor de rebus Hyrcanisis et Bactrianicis accuratius reliquis tradidit. 
<urn:lofts:fhg.4.apollodorus_artemiten:2.1>  Apollodorus qui Parthica conscripsit, Ochum fluvium itentidem nominat, ut proxime parthos labentem. 
<urn:lofts:fhg.4.apollodorus_artemiten:3.1>  Ab Hyrcania ad Artemitam Babyloniae stadiorum sunt octo millia, ut Apollodorus ex Artemita ait. 
<urn:lofts:fhg.4.apollodorus_artemiten:4.1>  Sunt etiam Graecanicae urbes in Media a Macedonibus conditae, Laodicea, Apamea et Heraclea apud Rhagas et ipsa a Nicatore condita Rhaga, quam ipse Europum appellavit, parthi Arsaciam, versus meridiem a Caspiis portis dissitam quingentis circiter stadiis, ut tradit Apollodorus Artemitenus. 
<urn:lofts:fhg.4.apollodorus_artemiten:5.1>  Bactriae partes quaedam Asiae versus septentrionem circumdantur: pleraeque versus ortum porriguntur. Ampla est regio et omnium rerum ferax, excepto oleo. Tanta autem fuit Graecorum, qui eam abalienaverunt, potentia ob soli praestantiam, ut et Arianam obtinuerint et Indiam, ut ait Apollodorus Artemitenus, ac plures quam Alexander gentes subegerint, maxime Menander, siquidem is et Hypanim transivit versus ortum et ad Isamum (Imaum?) usque pervenit: haec enim partim ipse egit, partim Demetrius Euthydemi filius Bactriorum regis. Non modo autem Pattalenen occupa verunt, sed et reliquam oram maritimam, et quod Sarsosti dicitur et quod Sigerdidis regnum. Omnino autem, ille ait, totius Arianae praecipuam partem esse Bactrianam. Quin et usque ad Seres et Phrynos dominium suum protulerunt. 
<urn:lofts:fhg.4.apollodorus_artemiten:6.1>  Apollodorus, Parthicorum auctor, illata etiam Graecorum mentione, qui a Syriae regibus, Seleuci Nicatoris successoribus, Bactrianam abalienassent, ait eos viribus auctos etiam Indiam aggressos esse: nihil vero praeter antea nota aperuit, sed etiam ipse sibi contradicit, majorem aiens ab his quam a Macedonibus Indiae partem fuisse subactam; nam Eucratidam mille rubes sub se ha buisse; illos autem ipsas gentes, quae sint numero novem inter Hydaspem et Hypanim, ac urbes quinquies mille, quarum nulla Co Meropide esset minor: regionem hanc totam ab Alexandro subactam ac Poro esse traditam. 
<urn:lofts:fhg.4.apollodorus_artemiten:7.1>  Apollodorus libro quarto Rerum Parthicarum scribit, in Parthica regione philadelphum vocari florem quendam, de quo haec tradit: «Multiplex myrtorum genus, alque smilax, et quod philadelphon vocant, congruum naturae suae nomen sortitum. Nam quum ex intercapedine sponte rami coiverint, animatorum complexum referentes arctissime manent conjuncti, quasi ex eadem orti radice, deinde procurrentes vivos surculos pariunt. Quamobrem cultis fundis sepes ex eo praetendunt, in hortorum circuitu conserentes commissis tenuissimis virgis ac implexis retis modo; quae sic contextae munimentum inaccessum et tutum per ambitum undique praebent.» 
