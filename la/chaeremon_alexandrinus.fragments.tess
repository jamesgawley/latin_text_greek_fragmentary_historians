<urn:lofts:fhg.3.chaeremon_alexandrinus:1.1>  Post hunc volo in Chaeremonem inquirere. Hic enim Aegyptiacam se scribere historiam professus, afferensque idem nomen regis quod Manethon, Amenophin, et filium ejus Ramessen, ait «Isidem in somnis Amenophin, apparuisse, do eo querentem, quod templum ipsius per hellum dirulum esset. Phritiphanten vero sacrum scribam dixisse. si de pollutis hominibus.Aegytum purgare vellet, fore ut liberetur a nocturnis terroribus. Atque ita morbidorum millia CCL collegisse et e finibus ejeciise. Duces vero eorum fuisse scribas Moysen et Josephum, stque hunc sacrornm scribam: Aegyptia vero eis nomina esse, Moysi quidem Tisithen, Josepho vero Peteseph. Hos Pelusium venisse, ibique offendisse ccclxxx millia ab Amenophi relicta, quae in Aegvptum transferre noluerit. Cum his icto foedere contra Aegyptum expeditionem factam. Amenophin autem, impetum illorum non sustinentem, in Aethiopiam fugisse, relicta uxore gravida: quam, in speluncas quasdam abditam, puerum enixam esse, nomine Messenen, eumque adultum expulisse Judaeos in Syriam, numero circiter ducenta millia; et patrem Amenophin ex Aetliiopia recepisse. 
<urn:lofts:fhg.3.chaeremon_alexandrinus:2.1>  Chaeremon ac ceteri nec aliud quidquam ante mundos illos, qui sub adspectum cadunt, fuisse arbitrantur, quum eos, qui ab Aegyptiis inducuntur, ipso disputationum suarum initio ponant; nec alios agnoscunt deos, quam quae vulgo errantia sidera vocantur, quaeque zodiacum implent, adeoque quotquot in eorum vicinia oriuntur. Quibus adjiciunt suas illas in decanos sectiones, horoscopos, quipue fortes ac robusti duces nuncupantur, quorum non modo nomina, sed etiam morborum et calamitatum curationes, ortusque simul et occasus, futurorumque significationes in almenichiacis continentur. Quippe videbat enim, qui solem universi architectum dicerent, ab illis non ea tantum quae ad Osiridem Isidemque pertinent, sed etiam quidquid sacrarum fabularum erat, partim in stellas et earum adspectus, occultationes ortusque devolvi, partim in lunae modo crescentis, modo senescentis varietatem, partim in solis cursum, ac vel in diurnum vel in nocturnum hemisphaerium, vel in Nilum ipsum fluvium, cuncta denique in res naturales, nihil in corporea mole carentes viventesque naturas, ipsarum interpretatione conferri. Atque istorum etiam plerique, quod in nostra voluntate est ac potestate situm, ex siderum motu voluerunt suspensura esse, cuncta necessitate, quod ipsi fatum appellant, sic tanquam inexplicabilibus quibusdam vinculis nescio quo pacto constringentes, eademque rursus ad deorum istorum vim ac numen alligantes. Itaque non alios sive in templis sive in simulacris sive in aliis ejusmodi, quam qui fati leges solvunt, venerantur. 
<urn:lofts:fhg.3.chaeremon_alexandrinus:3.1>  Me quidem tum vehementer angi sentio, ubi mecum ipse reputo, qui fieri possit, ut quorum veluti augustiorum ac diviniorum opem imploremus, ii tamen perinde ut humiliores et deteriores obediant: quique clientes ipsi suos aequitatem colere velint, eosdem injustis imperiis obsequi non pudeat: adeoque quum eorum vota precesque repudient, qui ad sese minus abs re venerea puri accesserint, obvios quosque tamen nefandam in venerem agere non erubescant. Porro vates illi quidem interpretesque suos rebus animatis abstinere jubent, ne corporeis exhalationibus inficiantur: sacrificiorum tamen, quae ex animantibus fieri solent, vaporibus maxime capiuntur; ac mortuum quidem ab sacrorum suorum inspectoribus tangi nefas esse statuunt, caesis tamen victimis deorum evocationes partem maximam peraguntur. Quodque omnium absurdissimum est, non jam vulgari cuipiam daemoni, aut defuncti animae, sed ipsimet soli, siderum principi, lunae reliquisque iis coelestibus homo quinis e populi faece obnoxius minas intentat, atque ut eos ad vera dicenda compellta, falsum nanumque terrorem ostendit. Nam futurum denuntiare, uti vel coelum ipsum quatiat, vel isidis arcana patefaciat, vel quod Abydi occultum latet dictuque nefas est, in lucem proferat, vel Aegyptiacae nanis cursum inhibeat, vel in Typhonis gratiam Osiridis membra disjiciat: quidnam, obsecro, vel summum ad stuporem atque vecordiam ista quae neque novit neque efficere potest comminanti, vet numinibus, quae fictitius iste et inanis terror leviculorum pusionum more percellat, summam ad humilitatem reliquum fecit? Et tamen haec omnia Chaeremon, sacer ille scriba, tanquam Aegyptiorum omnium pridem ore jactata conscripsit, quae quidem uti ejusdem quoque generis cetera, ad vim diis afferendam potentissima esse dictitant. 
<urn:lofts:fhg.3.chaeremon_alexandrinus:4.1>  De sacerdotibus Aegyptiis seribens Chaeremon Stoicus, quos apud eos existimari etiam philosophos inquit, templa sibi ipsos refert elegisse, in quibus degerent ac philosopharentur. Quippe et ad universam contemplationis deorum appetitionem cognatum esse videbatur, iit ad simulacra eorum assiderent; et id tum securos ipsos reddebat ex divina veneratione, quum omnes quasi sacra quaedam animalia philosophos honore prosequerentur: tum quietem ipsis afferebat, quum in celebritatibus tantummodo versandum cum aliquibus ipsis esset: reliquo vero fere tempore templorum aditus aliis non pateret: eo quod ad ea accedere aliter non possent, nisi caste se gessissent a muitisque aliis abstinuissent. Haec siquidem quasi communis quaedam templorum Aegypti lex est. Omnibus autem hi opificiis laboribusque humanis repudiatis, totam vitam suam deorum et contemplationi et inspectioni dedicarunt: ex inspectione enim honorem, tutelam et timorem: ex contemplatione scientiam, ex utrisque abditam quandam et quae priscam dignitatem deceret, morum exercitationem sibi comparabant. Nam semper in divina cognitione et affectione versari, ab omni avaritia et insolentia excludit, affectus reprimit, mentemque ad intelligentiam excitat. Parcimoniam item victusque tenuitatem et continentiam et tolerantiam exercebant, justitiamque in omnibus et aequitatem. Venerabiles autem ex eo etiam reddebantur, quod parum admodum cum aliis versarentur. Nam in ipso castimoniae et purificationis tempore ne cum maxime quidem sibi cognatis et consortibus consuescebant; neque alias conspiciebantur nisi quum necessarii simul abstinentium usus requirerent: quippe quum penetralia impuris et non purgatis hominibus inaccessa, et ad sacrificandum sancta incolerent. Reliquo omni tempore liberius una cum similibus sui degebant; cum ceteris vero religionis expertibus commercium nullum habebant. Semper autem prope deos deorumque statuas vel ferre aliquid vel praesidere vel constituere cum modestia et gravitate spectabantur. Idque non fastus alicujus, sed naturalis lationis indicium erat. Nam gravitatem venerabilem etiam ex habitu ipso prae se ferebant. Incessus enim erat moderatus, adspectus sedatus, ut quandocumque voluissent, oculis minime nictarentur: risus admodum rarus atque ejusmodi, ut non ultra vultus hilaritatem progrederetur: semper autem intra indumentum manus continebantur. Quin nota etiam erat singulis, quae ordinem aestatum cujusque (plures enim erant) significaret, quem in templis sortitus unusquisque fuerat. Victu tenui ac simplici utebantur. Vini enim alii nihil omnino, alii paucissimum adhibebant, ob nervorum laesionem quam inferret, capitisque repletionem, quae contemplationi esset impedimento: tum quia venereorum appetitiones incitaret. Unde etiam in ceteris assumendis caute admodum se gerebant: panem enim in castimoniis nunquam gustabant; quando vero abstinentiae tempus non erat, cum hyssopo confusum edere consueverant: hyssopum enim vim ejus majori ex parto obtundere aiebant. Oleo plerumque omnes, plerique autem semper abstinebant: quodsi quispiam cum oleribus eo aliquando utebatur, id admodum paucum adhibebat, quantum tantummodo. Sensum mitigare aliquantulum posset. Cap. 7. Ea porro quae extra Aegyptum nascebantur esculenta et potulenta, attingere ipsis fas non erat: atque ita multum luxui locum exclusum habebant. Ab omnibus vero qui in Aegypto erant pisces, abstinebant, ah omnibus item quadrupedibus, quae solipeda aut multifida aut non cornuta essent: a volucribus etiam, quae carnibus vescerentur. Multi ab omnibus quoque prorsus animalibus, et in purificationibus omnes abstinebant; quippe quum ne ova quidem tunc ulla sibi esse edenda censerent. Quin etiam aliorum quoque multa ac sycophantica fere apud ipsos observatio erat. Feminas enim ex bobus in esu repudiabant: mares quoque si erant gemelli, si maculosi, si diversi coloris, si varii forma, si domiti jam essent,utpote qui consecrati jam essent laboribus, similesque iis quae honorarentur; si quaecumque alia effigie quipiam repraesentarent, si uno tantum oculo essent praediti, si ad humanam similitudinem tenderent. Innumerabiles alia; observationes sunt, quae ad eorum artem spectant, qui μοσχοσφραγισταί, id est vitularii seu vitulorum obsignatores, appellantur: quae ad librorum usque compositiones processerunt. Id quod curiosius etiam circa volucres faciunt. Nam turturem, ut verbi causa hoc referam, sibi non esse comedendam putant. Accipitrem enim aiunt saepe, ubi eam avem comprehendit, incolumem dimittere, pro mercede concubitus salute condonata. Ne igitur in ejusmodi aliquam ex ipsis incidant, sibi toto earum genere interdicendum consueverunt. Ac hi quidem communes omnibus cultus erant: alii pro sacerdotum genere diversi et singulis diis accommodati. Castimoniae autem et purificationes in omnibus observabantur. Tempus earum erat, quum aliquid in sacro cultu erant operaturi, numero dierum praefinitum, quandoque duorum et quadraginta, quandoque plurium aut pauciorum: ita tamen ut nunquam a septenario deficeret. Tunc ab omnibus animatis abstinebant; ab omni olere et legumine, in primis vero a congressu venereo mulieris: nam maris consuetudinem alio etiam omni tempore evitabant. Ter in die lavabantur frigida, quum cubitu surrexerant, quum pransuri erant, quum cubitum ibant. Si forte autem contigisset, ut seminis fusione in somniis polluerentur, confestim lavacro corpus expiabant. Frigido sane lavacro in reliqua vita etiam, non ita tamen frequenter utebantur. Cubile ipsis ex palmarum virgultis, (pias appelant bais, intextum erat. Ligneus autem semicylindrus apte laevigatus capiti subjiciebatur. Sitim et famem et parcum victum foto vitae tempore exercebant. Cap. 8. Continentiae siquidem eorum illud est, quod licet nullis neque deambulationibus neque gestationibus uterentur, non solum absque morbis nitam traducerent, verum etiam ita valide, ut moderatae etiam ad labores vires suppeterent; quippe quum onera in sacrorum oerationibus sustinerent, atque ministeria obirent, quae majora esse viderentur, quam ut communibus viribus convenirent. Noctem in coelestium observationem et quandoque in sanctilicationem dividebant. Diem in deorum cultum distribuebant, in quo ter vel quarter, mane et vesperi, et quum medium coelum sol percurreret et quum ad occasum ferretur, lymnos in honorem eorum decantabant. Reliquo tempore conltemplationibus arotje,toeos et geometricis vacantes semper aliquid elaborabant atque excogitabant, in universumque in experientia versabantur. Esdem exercitatione uti in hiemalibus etiam noctibus consueverant studio literarum invigilantes, utpote qui neque provetus alicujus curum ullam haberent, et a servitute molestae dominae luxuriae liberi essent. Labor sane indefatigabilis et assiduus tolerantiam, cupiditatum omnium vacuitas continentiam hominum manifestat; quippe qui quum peregrinos mores et luxus evitarent, discedere ab Aegypto impium maxime esse e(??)rent. Solis enim iis id licere videbatur, qui negotia regia tractare essent coacti: quibus tamen ipsis patriorum institutorum tanta erat cura, ut,si violare ea vel paullulum fuissent deprehensi, ejicerentur. Ac vera quidem philosophandi ratio apud prophetas et sacrificos et scribas, nec non etiam horologos servabatur. Cetera vero sacerdotum et aedituorum et ministrorum multitudo pure etiam ipsa et abstinenter vivebat, non ita exacta tamen diligentia ut illi. Atque haec sunt quae de Aegyptiis a viro veritatis studioso et accurato, qui inter Stoicos non inaniter sed solide admodum philosophatus est, prodita memoriae sunt. 
<urn:lofts:fhg.3.chaeremon_alexandrinus:5.1>  Ut Aegyptius sacrorum scriba Cbaeremon monstravit in praeceptis de literis sacris, Phoeinx post sex annos et septies mille moritur in Aegypti veniens loca. 
<urn:lofts:fhg.3.chaeremon_alexandrinus:6.1>  Legimus in Chaeremonis stoici De cometis scripto, quomodo interdum etiam fausta cometae praesignaverint, idque declarat exemplis ex historia petitis. 
