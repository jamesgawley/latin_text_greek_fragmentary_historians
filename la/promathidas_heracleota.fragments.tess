<urn:lofts:fhg.3.promathidas_heracleota:1.1>  Etiam Promathidas in iis, quae de Heraclea scripsit, quis tuerit Titius exponit. 
<urn:lofts:fhg.3.promathidas_heracleota:3.1>  Hic est Idmon, quem ut placarent et pro urbis patrono colerent oraculo dei jussi sunt Megarenses et Boeoti Heracleam condituri. Ita vero dixit Apollonius, quod nesciebant Heraclienses quisnam esset ille apud ipsos sepultus et pro patrono urbis secundum oraculum dei colendus; adeo ut illius loco Agamestorem quendam heroem indigenam colerent, sicuti Promathidas narrat. 
<urn:lofts:fhg.3.promathidas_heracleota:4.1>  In Paphlagonia Stheneli est sepulcrum Actoridae, qui Herculis in expeditione contra Amazones secius, quum vulnus accepisset, reversus est, sed iter faciens in Paphlagonia diem obiit. Hanc de Stheneli sepulcro historiam Apollonius sumpsit e Promathida; quae vero de simulacro Stheneli Argonautis apparente adjicit, ipse finxit. 
<urn:lofts:fhg.3.promathidas_heracleota:4.2>  Apollonius in ara, Promathidas vero in columna lyram Apollini dedicatam ab Orpheo esse dicit. 
<urn:lofts:fhg.3.promathidas_heracleota:5.1>  Gallus, Phrygiae fluvius. Accolae secundum Timotheum Potamogallitae, secundum Promthidam Potamogalleni; quos auctores apponit Alexander Polyhistor De Phrygia libro tertio; narratque Gallum et Attyn pudenda abscidisse; atque Gallum ad Tyram fluvium venisse ibique consedisse, fluviumque de suo nomine Gallum appellasse. Hic est a quo castratos vocitant Gallos. 
<urn:lofts:fhg.3.promathidas_heracleota:6.1>  Promathidas Heracliensis in Hemiambis Glaucum dicit, filium Polybi, qui parentes habuerit Mercurium et Euboeam Larymno natam. 
