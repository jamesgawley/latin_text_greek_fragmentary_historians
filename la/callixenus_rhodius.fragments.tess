<urn:lofts:fhg.3.callixenus_rhodius:1.1>  Multos reges Philadelphus divitiis antecelluit; idemque singulari studio omnia artis opera prosecutus est, ut etiam navium magnitudine omnes superarit. Igitur maximae apud cum naves erant, triginta ordinum, duae; viginti ordinum, una; quattuor, ordinum tredecim; duae, duodecim ordinum; quattuordecim, ordinum undecim; hepteres, triginta septem; hexeres, quinque; quinqueremes, septemdecim. A quadriremi vero usque ad hemiolia numerus duplo istis major erat. Quae vero in insulas emittebantur, et in alias quibus imperavit civitates, et in Africam, super quattuor millia erant. De librorum autem multitudine et de Biblio. thecae apparatu, et de conventu in Museo, quid opus est verba facere, quum in hominum memoria haec omnia versentur? Sed quoniam de Navium constructione diximus, age dicamus etiam (nam scitu digna res est) de navigüs a Philopatore rege constructis. De quibus idem Callixenus primo De Alexandria libro, his verbis exposuit: « Quadraginta ordinum navem construxit Philopator, longitudinem habentem cubitorum ducentorum et octoginta, octo vero et triginta ab uno latere ad alterum. Altitudo autem, usque ad prorae summitatem, cubitorum erat quadraginta octo: ab aplustri vero in puppi usque ad partem quae mare attingit, cubiti erant quinquaginta. Gubernacula habebat quattuor, cubitorum triginta: remos superioris ordinis [centum et] triginta octo cubitorum maximos; qui, quod plumbum haberent in manubriis et admodum graves essent, intra navem secundum leges aequilibrii, tractatu faciles crant in ipso usu. Habebat autem duas proras, duasque puppes: rostra vero septem, quorum unum longius, reliqua gradatim breviora; nonnulla etiam ex auriculis navis eminebant. Hypozomata [quasi subligacula diceres] habebat duodecim; quorum quodque erat sexcentorum cubitorum. Erat autem mira totius structurae concinnitas, aptaque dimensionis proportio: et admirabilis reliquus navis ornatus. Habebat enim quum in puppi, tum in prora, figuras haud minores duodecim cubitis: et quilibet ejus locus cerea pictura variegatus erat: spatium vero totum inter remos interceptum, usque ad carinam, hederacea fronde thyrsisque erat ornatum. Armamentorumque etiam omnium mirus erat ornatus: et cunctae navis partes abunde rebus omnibus necessariis instructae. Quum periculum navigii fieret, impositi ei erant remiges super quater mille; ad ministeria vero nautica homines quadringenti; classiarii milites in ponte stantes ter mille, detractis centum et quinquaginta; insuper sub transtris, in medio navis corpore, alia hominum multitudo; et commeatuum copia haud exigua. Deducta autem navis primum fuerat ope craticulae, quae compacta dicitur fuisse ex tanto materiae apparatu, qui quinquaginta navibus quinqueremibus suffecturus fuisset. Deducta est autem ab ingente hominum multitudine, cum clamore et ad tubarum sonitum. Postea vero Phoenix allquis [aliam subducendae ac denuo] deducendae navis rationem excogitavit; fossam subjiciens, ejusdem cum nave longitudinis, quam prope portum excavavit. Huic fundamenta [et crepidines] substruxit ex solido lapide ad quinque cubitorum profunditatem; deinde inter istas crepidines impegit continuas series phalangum transversarum pro latitudine fossae, ita ut quadricubitale spatium in altitudinem infra relinquerctur. Tum immisso mari, totum effossum locum aqua replevit: in quem deinde quorumlibet hominum ope facile subduxit navem: post haec, obstructa apertura initio facta, machinarum ope rursus exhausit aquam. Ita fiebat ut super praedictis phaloangibus tuto ac firmiter navis staret. «Construxit vero idem Philopator etiam aliam navem, qua in Nilo fluvio navigaret, quae thalamegus (id est, thalamum vehens) vocabatur; cujus longitudo fuit dimidii stadii; latitudo, ubi maxima, triginta cubitorum: altitudo, simul cum erecto tabernaculo, parum a quadraginta cubitis aberat. Forma ejus nec longis navibus, neque rotundis erat similis: sed prorsus singularis, pro usus commditate te altitudine fluvii. Nam inferne depressa navis erat et lat; corpus autem sublime eminebat: extremae vero ejus partes, ac praesertim a prora, multum prominebant, dein sursum reflexae speciem praebebant eleganter descriptam. Duas autem proras duasque puppes habebat; et super aquam multum eminebat, quoniam fluctus fluvii saepe in altum attolluntur. In medio alveo constructa erant coenacula et cubicula, et reliquae ad vitae usum pertinentes commoditates. Circum navem secundum tria latera ambulationes erant binae, quarum circuitus paulo minus quinque jugerum erat: species vreo et structura inferioris, peristylio erat similis; superioris, cryptoporticui parietibus et fenestris undique circumdato. Ingredienti a puppe primum occurrebat vestibulum (προστὰς Graecis vocatur) a parte anteriore apertum, circumcirca vero simplici columnarum serie circumdatum. In ea parte, quae versus proram spectabat, propylaeum constructum erat, ex ebore et ligno pretiosissimo factum: per quod postquam transieras, constructum erat quasi proscenium, superne tectum. Rursus dein similiter in medio latere posteriore adjuncta erat alia proslas, in quam intrabatur per portam quadriforem. A dextra et sinistra fenestrae erant, aeris salubritatem praestarent. His contiguus erat maximus oecus, columuis circum circa ornatus, triginta lectos capiens. In illo pleraque ex secta cedro aut Milesia cupresso fabrefacta erant: fores vero in circuitu, numero viginti, ex citreis tabulis compactae, et multo ebore ornatae. Quidquid in his clavorum aut ferramenti conspiciebatur, perinde ac annuli sive marculi ex rubro aere conflati, in igne deauratum erat. Columnarum scapi ex cypresso erant; capitula, Corinthii operis, ebore et auro exornata. Epistylium totum deauratum: cui adaptata erat praecinctio, ex qua eminebant eburnea signa, cubito majora; artificii illa quidem mediocris, sed materiae pretio admiranda. Impositum etiam elegans tectum coenacuio erat, quadratum, cupressinum; in quo multa erant sculpta ornamenta, inaurata in superficie. Coenaculo huic proximum erat cubiculum septem lectorum: quod attingebat angustus meatus, e trans verso secundum alvei navis latitudinem ductus, qui mulierum habitationem separabat. In gynaeconitide coenaculum erat novem lectorum, magnificentia per majori illi, et cubiculum lectorum quinque. Et ad primum quidem usque tectum, haec ita disposita erant. «Uhi vero per scalas praedicto cubiculo adjacentes ascenderas, aliud erat conclave quinque lectorum, tectum babens rhombi figura: et prope iilud aedes Veneris, ad tholi formam constructa; in qua erat marmoreum deae signum. Huic ex adverso aliud erat coenaculum magnificum, columnis circumcirca ornatum: erant autem columnae ex ludicis lapidibus constructae. Rursusque huic caenaculo juncta cubicula, ita instructa ut consentaneum erat his de quibus jam dictum est. Ad proram pergenti occurrebat oecus Bacchicus tredecim lectorum, columnis in circuitu ornatus, auratam habens suggrundam usque ad circumcurrens epistylium: tectum vero congruens dei ingenio. In eo oeco a dextra parte antrum erat constructum, [cujus fornix (χῶμα) loco saxorum ex veris lapidibus pretiosis et auro erat confectus?] positae autem in eo erant regiorum cognatorum imagines ad vivum expressae ex lychnite lapide. Erat etiam alia coenatio, amoena admodum, maximi oeci tecto superstructa, tentorium referens: erat enim partim aperta, partim vero ex certis intervallis tensi superne circuli erant arcuati, super quibus, quum navigabatur, expandebantur aulaea purpurea. Coenationem hanc excipiebat area subdialis, locum superiorem tenens ubi infra subjecta prostas erat: cui areae contigua fuit scala tortilis, ad tectam ambulationem ducens, et coenatio novem lectorum, Aegyptiorum more constructa ornataque. Erant enim columnae, quae ibi teretes cernebantur, vertebris ita variegatae, ut alternatim altera nigra vertebra, altera alba, aequali altitudine invicem impositae essent. Sunt autem earundem capitula forma rotunda, ita ut tota figura similis sit rosae paululum explicatae. Circa eam vero partem, quae calathus vocatur, nullae volutae sunt, ut in Graecanicis columnis, neque aspera folia circumposita; sed lotorum aquatilium calyces, et palmarum recens germinantium fructus; nonnunquam vero etiam alia florum genera insculpta sunt. Quod autem radici capituli subest, nempe quod insidet illi vertebrae quae capitulum proxime attingit, figuras referebat florum foliorumque fabarum Aegyptiarum. Columnas igitur hoc modo Aegyptii construunt: itemque parietes nigris laterculis albisque variegant, hisque nonnunquam ex lapide quem alabastitidem vocant. Erant vero multa etiam alia quum in medio navis alveo, tum qualibet in parte, conclavia. Malus navis cubitorum fuit septuaginta, byssinum habens velum, purpurea ornatum funbria, cui funes aptarentur. » Universae vero Ptolemaeu Philadelphi divitiae, ab aliis regibus conservatae, dilapidatae profligataeque sunt ad ultimo Ptolemaeo, eodem qui bellum etiam Gabinianum conflavit; qui non vir fuit, sed tibicen et magus. 
<urn:lofts:fhg.3.callixenus_rhodius:2.1>  Mirantibus convivis ingenium regis, quod non tam illuslre (ἐπιφανὲς) quam revera furiosum (ἐπιμανὲς) fuisset, Masurius Callixenum Rhodium citavit pompam Alexandriae celebratam a Ptolemaeo Philadelpho, rege undecumque praestantissimo, libro quarto De Alexandria enarrantem. «Priusquam rem aggrediar, inquit ille, exstructum intra arcis ambitum Tabernaculum, seorsum a militum et artificum et peregrinorum diversoriis, exponam : supra modum enim pulcrum fuit, et memoratu dignum. Igitur amplitudo ejus tanta erat, ut centum et triginta lectos caperet, in orbem locatos; structura autem hujusmodi. Columnae dispositae erant ligneae quinque ab utraque parte, qua in longitudinem patebat tentorium, ad quinquaginta cubitorum altitudinem; quattuor vero in latitudinem. His superne adaptatum erat epistylium quadratum, quod universum coenaculi tectum sustentaret. Habebat illud in medio velum coccineum albo praetextum, in tholi formana expansum: ab utraque parte trabes erant, tapetiis obvolutae albo distinctis turritis, quarum in medio expansa erant picta lacunaria. Quattuor ex columnis palmarum arborum formam refercbant: quae in medio erant, thyrsorum praebebant speciem. Extra has, tribus lateribus circumducta erat porticus, peristylio ornata, fornicato tecto instructa; in qua staret discumbentium comitatus. Hujus pars interior aulaeis erat obducta puniceis: quorum in medio certis ex intervallis suspensae ferarum pelles, cum varietate coloris, tum magnitudine admirabiles. Latus exterius, libero coelo obversum, myrtis et lauris aliisque idoneis frondibus obumbrabatur. Totum vero solum floribus cujusque generis sparsum erat. Aegyptus enim, quum ob aeris temperiem, tum per eorum industriam qui hortos colunt, quae parcius etiam suo quaeque tempore in aliis regionibus gignuntur, ea copiosissima gignit, et qualibet anni tempestate; ut et rosa et leucoium et quodcumque aliud floris genus nunquam non suppetat. Quare, quum media hieme convivii illius solemnitas celebraretur, mira tunc species peregre venientibus accidebat. Nam qui ad unius coronae contextum in alia urbe vix reperti flores fuissent, ii largissime et ad coronas tautae multitudinis convivarum suppetebant, et per tabernaculi solum tanta profusione sparsi erant, ut illud vere divini cujusdam prati speciem praeberet. «Ad postes (sive columellas) circa totum, tabernaculum disposita crant marmorea signa centum, primariorum artificum opera: et mediis inter illas spatiis suspenaae tabulae pictae operis Sicyonii, altcrnatimque variae imagines ad vivum expressae, et tunicae auro intextae, et paludamenta pulcerrima, quorum aliis intextae erant regam imagines, aliis argumenta e fabulis deprompta. Superne super his scuta suspensa erant, alternatim argentea et aurea. Porro locis superioribus, in octo cubitos patentibus, antra constructa erant, sex ab utraque parte in longitudinem tabernaculi, quattuor vero in latitudinem: in eisque convivia, ex adverso alterum alterius, tragicarum et comicarum et satyricarum personarum, vero cultu habituque vestitarum, quibus aurea apposita erant pocula. Medio spatio, quod inter antra relinquebatur, nymphaea erant, in quibus positi aurei tripodes Delphici, suis basibus insistentes. In supremo tecti fastigio aquilae erant aurem, mutuo sese respicientes, quindecim cubitorum magnitudine. Secundum duo tabernaculi latera positi erant centum lecti aurei, pedibus in sphingum formam effictis: nam latus oppositum fronti relictum erat apertum. His substrata erant tapetia purpurea, utrimque villosa, e la(??)a praestantissima : superstrata aulaea variegata, eximia arte insignia. Glabri tapetes Persici medium spatium, quod pedibus calcatur, tegebant, accurate delineatas animalium formas aliasque figuras intertextas habentes. Discambentibus appositae erant mensae tripodes aureae ducentae, ut essent duae pro quoque lectulo, argenteis repositoriis innixae. A parte posteriori, quae e conspectu remota est, centum pelves positae erant argenteae, totidemque labra. Fabrefactum vero etiam erat in parte adversa coenaculi aliud repositorium, in quo calices et posula, aliaque ad usum idonea, et vasa diversae fabricae exponebantur; quae erant aurea omnia, et gemmis distincta, admirabili arte fabrefacta. Quorum singulorum structuram, et varia genera enarrare, longum mihi visum est. Sed pondus cunctorum illorum vasorum, in unam summam collatum, decem fere millium fuit talentorum argenti. «Nunc, postquam quae ad tabernaculum pertinent exposuimus, pompam etiam ipsam enarrabimus. Ducebatur igitur illa per stadium quod est Alexandriae. Et prima quidem progrediebatur Luciferi pompa: etenim initium tota pompa capiebat, quo tempore stella illa oribatur. Tum procedebat ea, quae parentibus regum erat consecrata. Post hanc, deorum omnium dearumque pompae; quaelibet rebus omnibus instructa ornataque, quae ad uniuscujusque numinis historiam spectant. Postrema pompa Hesperi erat, quoniam anni tempestas ita contrahebat tempus, ut ad se ram usque vesperam universa pompa ageretur. Quarum pomparum si quis singularum particulatim rationem cognoscere cupit, is Quinquenalium ludorum descriptionem sumat, et ipse oculis suis lustret. In Bacchica pompa, primi incedebant turbam amoventes sileni, purpureas laenas, alii puniceas induti. Hos sequebantur Satyri, ah utraque stadii parte viginti, lampadas gestantes hederae foliis obvolutas auro fulgentibus. Deinde Victorioe, aurcas habentes alas. Gestabant autem hae thuribula sex cubitorum, hederae frondibus aureis ornat: tunicis vestitae erant auro variegatis, et ipsae alio multo aureo ornatu nitebant. Has excipiebat ara cubitorum sex, duplex, multa fronde hederacea auro fulgente ornata: imposita ei erat corna pampinea ex auro facta, fasciis obvoluta albo distinctis. Eam sequebantur pueri purpureis tunicis amicti, centum et viginti, thus et myrrham et crocum aureis in patinis gestantes. Inde Satyri quadraginta, hederaceis aureis coronis redimiti: quorum alii corpus ostro, alii minio, aut aliis coloribus tinctum habebant. Gestabant autem hi etiam coronam (majorem) auream, ex vite et hedera confectam. Post hos duo Sileni, laenis purpureis et crepidis albis: quorum alter petasum gestabat, et aureum caduceum parvum; alter tubam. Medius autem inter hos incedebat vir majori statura, quattuor cubitorum, habitu et persona tragica, aureum tenens Amaltheae cornu: Annum hunc vocabant. Quem sequebatur mulier pulcerrima statura, multo auro cleganter ornata, altera manu coronam ex persaea gestans, altera palmae virgam: ea Penteteris vocabatur, sive Lustrum. Hanc excipicbant quattuor Anni tempora, [conveniente] ornatu instructa, unumquodque proprios fructus manu tenens. Proxime sequebantur thuribula duo, hederae folils ex auro obvoluta; et ara inter haec media, quadrata, aurea. Tum rursus Satyri, coronis hederaceis aureis cincti, puniceis tunicis induti: gestabantque horum alii trullam auram, alii carchesium. [Poculi id genus est, sic nominatum.] Post hos incedebat Philiscus poeta, qui Bacchi sacerdos erat; et omnes scenici artifices. Deinde ferebantur Delphici tripodes, praemia ducibus athletarum destinata: unus, duci adolescentum, novem cubitorum altitudine; alter, duci virorum, cubitorum duodecim. «Hos sequebatur plaustrum, quattuordecim cubitos in longitudinem, octo in latitudinem patens, quod trahebant homines centum et octoginta. Huic imposita erat Bacchi statua cubitorum decem, vinum fundens ex aureo carchesio, tunicam induta purpuream ad talos demissam, et super ea croceam pellucidam; circumjectum vero habebat pallium purpureum auro variegatum. Coram eo positus erat crater aureus, metretas capiens quindecim, et mensa tripus aurea, super qua thuribulum, et duae phialae cassia et croco repletae. Superne obductum erat umbraculum, ex hedera et vite aliarumque arborum frugiferarum frondibus eleganter confectum; suspensae autem ex eo erant etiam coronae et taeniae et thyrsi et tympana et fasciae et personae satyricae et comicae tragicaequc. Currum sequebantur sacerdotes viri et feminae, et [recens] initiati, et omnis generis chori Bacchici, et qui mysticam ferebant vannum. Sequebantur mulieres bacchantes, quae Macetoe et Mimallones vocantur, et Bassaroe, et Lydoe, passis crinibus, coronataeque aliae anguibus, aliae coronis ex taxi frondibus et vite et hedera: manibus autem tenebant aliae pugiones, aliae angues. Post has aliud erat plaustrum, octo cubitorum latitudine, ab hominibus tractum sexaginta; super quo erat Nysoe signum octo cubitorum, residens, tunicam indutum colore thapsi [buxeo], variegatam auro; pallam autem circumjectam habebat Laconicam. Surgebat hoc simulacrum ex machinatione ingeniose fabrefacta, nemine manum admovente; et, postquam ex aurea phiala lac libasset, rursus residebat. Laeva thyrsum tenebat fascüs coronatum; capiti coronam impositam habebat hederaceam ex auro, cum racemis ex gemmis multi pretii. Umbraculum statuam tegebat: et in quattuor plaustri angulis defixae erant lampades quattuor multo auro fulgentes. Inde rursus aliud plaustrum, longitudine viginti cubitorum, latitudine sedecim, trahebatur ab hominibus trecentis: super quo constructum erat torcular viginti quattuor cubitorum in longitudinem, quattuordecim in latitudinem, plenum uvarum. Calcabantque torcular sexaginta Satyri, canticum vindemiale ad tibiam canentes, quibus praeerat Silenus, et per totam viam fluebat mustum. Post, aliud transvehebatur plaustrum, longitudine cubitorum viginti quinque, latitudine quattuordecim: quod viri trahebant sexcenti. Super hoc erat uter, tria millia continens metretarum, eae par dalidum pellibus consutus: fluebat autem et hic per totam viam, paulatim emisso vino. Eum sequebantur Satyri et Sileni centum et viginti, coronati, gestantes alii urceos, phialas alii, alii magna thericlea quae vocantur pocula, omnia ex auro. «Inde crater sequebatur argenteus, sexcentos metretas capiens, super plaustro a viris sexcentis tracto. Hahebat ille et sub labiis et sub auribus et in basi figuras animantium aliasque caelatas: medius autem praecinctus erat aureo serto gemmis distincto. Deinde ferebantur duo poculorum repositoria [sive, pocula] argentea cubitorum duodecim, altitudine sex cubitorum. Haec superne habebant figuras eminentes, et in ventre circumcirca; et in pedibus alias, sesquicubitales et cubitales, magno numero. Tum solia ampla decem, et crateres sedecim, quorum majores capiebant metretas triginta, minimi vero metretas quinque. Deinde lebetes sex, monoti viginti quattuor, super repositoriis quinque: et torcularii lacus argentei duo, super quibus urnae erant viginti quattuor: et mensa tota argentea, duodecim cubitorum, aliaeque triginta, cubitorum sex. Ad haec tripodes quattuor: quorum unus, perimetrum sedecim cubitorum, totus argenteus erat; tres reliqui, minores, in medio gemmis erant distincti. Post istos ferebantur Delphici tripodes argentei quadrangulares, praedictis minores, numero LXXX: hydriae XXVI: amphorae Pauathenaicae XVI: refrigeratoria vasa CLX; quorum maximum metretas capiebat sex, minimum duo. Haec igitur omnia argentea erant. «Proximi incedebant, qui aurea vasa gestabant: crateres Laconicos quattuor; coronis pampineis cinctos, quattuor metretas capientes. Alii duo erant operis Corinthii, super repositoriis : habebantque hi superne sedentes figuras integras luculenter caelatas, aliasque anaglyphas in collo et in ventre; capiebantque singuli metretas octo. Tum lacus torcularius, in quo erant urnae decem: labra duo, capiens utrumque metretas quinque: cothones duo, metretas binos capientes; vasa refrigeratoria viginti duo; quorum maximum capiebat triginta metretas; minimum, metretam. Transferebantur etiam tripodes aurei magni quattuor: et aureae supellectilis repositorium aureum gemmis distinctum, decem cubitorum altitudine, gradus habens sex, e quibus eminebant magno numero figurae exstantes in quattuor palmorum altitudinem, solerter fabrefactae : et poculorum armaria duo aurea, itemque duo vitrea (sive crystallina) auro distincta: scrinia aurea duo, cubitorum quattuor; alia minora tria; hydriae decem; ara tricubitalis; lances distribuendis mazis inservientes viginti duae. Post haec ingrediebantur pueri mille et sexcenti, albis tunicis vestiti, coronati alii hedera, alii pinea: quorum ducenti et quinquaginta ferebant congios aureos, quadringenti vero argenteos; alii vero trecenti et viginti, ferebant vasa refrigeratoria aurea, reliqui vero argentea. Post hos alii pueri lagenas gestabant ad gustandum mustum, viginti aureas, quinquaginta argenteas, trecentas vero ceris pictas, variis colorum generibus. Et liquore in has ex hydriis et doliis misto, modeste demulsi sunt omnes qui in stadio erant.» Post haec commemorat idem auctor mensas quattuor cubitorum, super quibus multa visu digna pretiose elaborata circumferebantur spectacula. «In his erat Semeles thalamus nuptialis: in quo conspiciebantur signa tunicas induta auro et gemmis distincta pretlosissimis. Nec vero par erat praetermittere plaustri illius commemorationem, cujus longitudo cubitorum erat viginti duorum, latitudo cubitorum quattuordecim; trahebatur autem ab hominibus quingentis. Super quo antrum erat mirum in modum hedera et taxo umbratum : e quo columbae, et palumbi et turtures per totam evolubant viam, fasciolis pedes ligati, quo facilius caperentur a spectatoribus. Ex eodem antro duo scaturiebant fontes; alter lac, vinum alter fundens. Nymphae autem omnes, quae deo praesto sunt, [sive, quae circa antrum sunt,] coronas gestabant aureas; Mercurius vero etiam caduceum aureum, et vestes pretiosas. In alio plaustro, quo reditus Bacchi ex India continebatur, Bacchus erat duodecim cubitorum; elephanto insidens, purpura vestitus, et corona ornatus aurea hederacea et pampinea, manibus thyrsum aureum tenens mucronatum, soleis calceatus auro pictis. Ante ipsum, collo elephanti insidebat Satyriscus quinquecubitalis, coronatus corona pinea ex auro, dextra vero caprinum cornu tenens, quasi signum daret. Aureus elephanti ornatus erat; et collum corona hederacea ex auro cinctum. Sequebantur hunc puellae quingentae, purpureis ornatae tunicis, et auro ciuctae: coronatae autem erant centum et viginti, quae ceteris praeibant, pineis coronis aureis. Has sequebantur Satyri centum et viginti, toto corpore armati, argenteis alii armis, alii aeneis. Post hos incedebant asinorum turmae quinque, quibus insidebant Sileni Satyrique coronati. Asinorum alii frontalia reliquumque ornatum ex auro habebant, alii ex argento. «Post hos prodierunt elephantorum currns viginti quattuor; et caprorum bigae sexaginta; colorum [e cervino genere animans est] duodecim; orygum septem; bubalerum quindecim; struthionum bigae octo; onelaphorum septem; et asinorum silvestrium bigae quattuor, totidemque quadrigae. Quibus omnibus insidebant pueruli, aurigarum habitu, petasati : juxta illos sedebant puelli minores, pelta armati et thyrso mucronato, eleganti vestitu, et multo auro ornati: ac coronati quidem erant aurigantes pueri pineis coronis; puelli comites, hederaceis. Sequebantur bigae camelorum ab utraque parte tres: quas excipiebant carpenta a mulis tracta. His imposita erant tentoria barbarica, in quibus sedebant mulieres Indicae aliaeque, captivarum habitu. Cameli [deinde alii] portabant thuris libras trecentas, myrrhae trecentas; croci, et cassiae, et cinnamomi et iridis et aliorum aromatum, ducentas. Proxime sequebantur Aethiopes dona ferentes: quorum alii gestabant dentes elephantorum sexcentas; alii, stipitum ebeni duo millia; alii, aureos et argenteos crateras sexaginta, et ramenta auri. Tum procedebant venatores duo [forte, bis milte,] venabula gestantes inaurata. Ducebantur vero etiam canes bis mille quadringenti: alii Indici, ceteri Hyrcani, Molossi, et aliorum generum. Deinde viri centum et quinquaginta gestabant arbores, quibus alligatae erant ferae omnis generis et aves. Tum ferebantur, in caveis, psittaci, et pavones, et meleagrides, et phasiani, et aliae aves Aethiopicae, ingenti copia.» Alia insuper plurima postquam enarravit idem auctor, gregesque multos commemoravit animalium, haec subjungit : « Oves Aethiopicae centum et triginta, Arabicae trecentae, Euboicae viginti, albi boves Indici viginti sex, Aethiopici octo, ursus albus ingentis staturae unus, pardales quattuordecim, pantherae sedecim, lynces quattuor, arceli [ex pardalium genere] tres, camelopardalis una, rhinoceros Aethiopicus unus. «Deinde super plaustro cernebatur Bacchus ad Rheoe aram confugiens, qunm eum jano persequeretur: aurea corona cinctus erat, adstabatque ei Priapus, hederacea corona ex auro coronatus. Junonis vero simulacrum Iimbum habebat aureum. Aleaeandri vero et Ptolemoei signa coronis hederaceis ex auro erant redimita: Virtutis signum vero, adstans Ptolemaeo, coronam habebat oleagineam ex auro. Et cum his quoque Priapus aderat, corona hederacea ex auro cinctus. Corinthus vero civitas, Ptolemaeo adstans, diademate aureo redimita erat. In eodem cum his omnibus vehiculo locatum erat poculorum repositorium, vasis aureis onustum; et crater aureus, quinque capiens metretas. Hoc vehiculum sequebantur mulieres, pretiosis vestibus reliquoque cultu ornatae : his nomina erant civitatum, partim Ionicarum, partim aliarum Graecarum, quotquot vel Asiam vel insulas incolentes Persis paruerant: erant autem omnes aureis coronis redimitae. Transvehebantur porro aliis vehiculis Thyrsus aureus nonaginta cubitorum, et lancea argentea cubitorum sexaginta. Et in alio, Phallus aureus cubitorum centum et viginti, varie pictus, et sertis revinctus auro distinctis: in vertice stellam habebat, cujus circumferentia sex cubitorum. «Tam multa igitur, tamque varia quum in his pompis commemoraverimus, ca sola selegimus in quibus aurum erat aut argentum. Erant enim etiam alii multi apparatus memoratu digni, et animalium multitudo, et equorum, et leones eximiae staturae viginti quattuor. Erant vero et alia plaustra, non modo regum imagines, sed et deorum vehentia, bene multa. Post quae chorus progrediebatur virorum sexcentorum: in quibus citharistae trecenti concinebant, totas inauratas habentes citharas, et coronas aureas. Post hos transiere tauri bis mille, colore similes, cornibus inauratis, cum frontalibus aureis, et coronis inter cornua, et torquibus, et aegidibus ante pectora, cunctis aureis. «Post ista ducebatur jovis pompa, aliorumque plurimorum deorum: et postrema omnium Aleaeandri, qui in aureo transvehebatur curru, quem veri [Indici?] trahebant elephanti: a latere utrimque adstabant ei Victoria et Minerva. Transvehebantur etiam sellae multae ex ebore et auro fabrefactae : quarum super una positus erat aureus limbus; super alia, duplex cornu aureum; super alia, corona aurea; super alia, cornu ex solido auro totum. Super Ptolemoei vero Soteris sella posita corona erat ex aureis decies mille fabrefacta. Delata sunt quoque thuribula aurea trecenta et quinquaginta; et arae auro obductae, impositis aureis coronis: in earum ararum una firmatae erant faces quattuor aureae, cubitorum decem. Producti sunt etiam foci auro obducti duodecim: quorum unus perimetrum habebat cubitorum duodecim, altitudinem quadraginta cuhitorum : alius, quindecim cubitos in ambitu habebat. Transferebantur porro Delphici tripodes aurei novem, quilibet quattuor cubitorum; alii octo, cubitorum sex; unus, triginta cubitorum, super quo exstabant figurae aureae quinquecubitales, et cingebat eum corona pampinea ex auro. Praetervehebantur porro palmae arbores octocubitales inauratae septem; et caduceus inauratus, cubitorum quadraginta quinque; fulmen inauratum, quadraginta cubitorum; et aedicula auro obducta, quadraginta cubitorum in circuitu; ad haec, duplex cornu octo cubitorum. Ferebatur praeterea simulacrorum auro obductorum magna multitudo, quorum pleraque duodecim cubitorum; et animantia immanis magnitudinis, et aquilae viginti cubitorum. Tum coronae aureae deferebantur ter mille ducentae : et alia mystica corona aurea, pretiosis lapidibus ornata, octoginta cubitorum (haec fuit, qua cincta erat porta aedis Bernicae;) et oegis, pariter aurea. Deferebantur item limbi aurei magno admodum numero, quos gestabant puellae pretiose ornatae: eorum unus erat, cujus altitudo duorum cubitorum, ambitus cubitorum sedecim. Lorica etiam cernebatur aurea, duodecim cubitorum: et alia argentea, cubitorum octodecim,***novem, super qua erant fulmina aurea duo decemcubitalia, et corona querna gemmis distincta. Tum clypei aurei viginti; totius corporis armaturae aureae sexaginta quattuor; ocreae aureae trium cubitorum duae; pelves aureae duodecim; phialarum ingens multitudo; gutti vinarii triginta sex; unguentaria vasa magna decem; hydriae duodecim; mazonomia quinquaginta; mensae diversi generis; calicum aureorum repositoria quinque; cornu, totum ex auro, cubitorum triginta. Erant autem aurea ista vasa praeter illa, quae in Bacchi pompa delata sunt. Deinde sequebantur adhuc plaustra Vasorum argenteorum quadringenta, et aureorum vasorum viginti, aromatum vero octingenta. «Post ista omnia in pompa procedebant copioe et equestres et pedestres, admirabilem in modum omnes armatae. Erat autem peditum numerus centum quinquaginta septem millium et sexcentorum: equitum vero numerus viginti trium millium et ducentorum. Hi igitur omnes prodibant, congruente cuique generi veste induti, et conveniente totius corporis armatura tecti. Praeter armaturas vero, quibus omnes induti erant, plurimae aliae in horreis erant repositae, quarum difficile est numerum inine.» (Iniit tamen eum Callixenus.) «Coronati vero sunt in oertamine etiam coronis aureis viginti: Ptolemaeus vero primns et Berenice viginti tribus, super curribus aureis, et delubris Dodonae (?). Et fuit impensa pecuniae, talenta bis mille ducenta triginta novem, minae quinquaginta: et haec omnia numerata sunt apud administratores fisci, propter coronantium studium, priusquam finita essent spectacula. Philadelphus vero Ptolemaeus, filius illorum, viginti aureis coronis: duabus quidem super curribus aurels; in columnis vero, sexcubitali una, quinquecubitalibus quinque, quatricubitalibus sex.» 
