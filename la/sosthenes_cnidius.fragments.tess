<urn:lofts:fhg.4.sosthenes_cnidius:1.1>  Adjacet Nilo mons Argillus ob hanc causam vocatus. Juppiter amoris desiderio perculsus ex Lycto, Cretae civitate, Argen nympham rapuit, eamque in montem Aegypti, Argilrum, duxit, ubi filium sustulit, quem dixere Dionysum. Verticem ille, quum ad aetatis florem pervenisset, in honorem matris Argillum vocavit, coactoque Panum et Satyrorum exercitu, sceptro suo Indos subjecit, devictaque Iberia, Panem illorum locorum praesidem reliquit, qui regionem a se ipso Paniam nominavit; unde posteri sumpta derivatione Spaniam eam appellarunt. 
<urn:lofts:fhg.4.sosthenes_cnidius:2.1>  Nascitur in Eurota planta Charisium dicta, quam mulieres, ineunte vere, collo appendunt, etvehementius ita a viris amantur, ut auctor est Cleanthes primo De montibus. Accuratius etiam de his exponit Sosthenes Cnidius, a quo argumentum sumpsit Hermogenes. 
