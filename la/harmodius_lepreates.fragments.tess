<urn:lofts:fhg.4.harmodius_lepreates:1.1>  Harmodius Lepreates in libro De Phigalensium institutis ait: «Apud Phigalenses convivio praefectus quotidie conferebat vini tres congios et polentae modium et casei quinque libras aliaque ad condiendas carnes pertinentia. Civitas autem singulis choris tribuebat tres oves et coquum et lixam vasis gestandis, et mensas, et sellas in quibus sederent convivae, reliquumque id genus apparatum, exceptis vasis culinariis, quae suppeditabat choragus. Est autem coena talis. Caseus et physta maza dicis causa super aeneis canistris, qui mazonomi a quibusdam vocantur, ab ipso usu ducta appellatione; simul vero cum maza et caseo, viscera et sal. Quibus inter sacras caerimonias consumptis, in fictili cottabide parum unicuique, quod bibat, praebetur; quod qui offert, Bene coenaveris! Dicit. Deinde in commune omnibus jus apponitur et minutal; cuique vero in manus duo carnium frusta. Erat autem more apud eos receptum omnibus in coenis, maxime vero in eis quae mazones appellantur (quod nomen etiam nunc Bachhicum convivium obtinet), ut juvenibus prae caeteris strenue edentibus, plus juris infunderent, et majorem mazae et panum copiam apponerent. Fortis enim et strenuus esse existimabatur talis juvenis: nam admirationi atque laudi apud eos erat edacitas. Post coenam libationem faciebant, manibus non lotis, sed mica panis abstesis; et panem, quo absterserant manus, secum quisque auferebat: id quod faciebant terrorum nocturnorum causa, qui in compitis incidere possent. Post libationem paean canitur. Quum vero Heroibus sacra faciunt, multos boves caedunt, et epulantur omnes cum servis: pueri vero in illis conviviis simul cum patribus coenant, saxis nudi insidentes.» 
<urn:lofts:fhg.4.harmodius_lepreates:1.2>  Coltabis. Harmodius Lepreates in libro De Phigalensium institutis, de coenis loquens in illa civitate agi solitis, haec scribit: «His inter sacras caerimonias consumptis, in fictili cottabide parum unicuique, quod bibat, offtertur: quod qui offert, is ait, Bene coenaveris.» 
<urn:lofts:fhg.4.harmodius_lepreates:2.1>  Harmodius Lepreates in libro De Phigalensium institutis potui deditos fuisse ait Phigalenses, Messeniorum finitimos et domo abesse solltos. 
<urn:lofts:fhg.4.harmodius_lepreates:3.1>  Scio etiam, amici epulones, fuisse homines, qui non tam divitiis gloriarentur, quam quod magnam possedissent poculorum argenteorum aureorumque copiam. Quorum unus est Pytheas ex Phigalia Arcadiae: qui etiam vita excessurus non dubitavit injungere suis, ut sepulcro suo haecce inscriberent: Pytheae hoc monumentum est, boni viri probique, cui calicum copia infinita fuit ex argento et auro spiendenteque electro. Superioribus cunctis plura possederat. Narrat hoc Harmodius Lepreates in libro De Phigalensium institutis. 
