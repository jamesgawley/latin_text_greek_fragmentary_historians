<urn:lofts:fhg.4.aristocritus:1.1>  Miletus, a quo Miletus urbs nomen habet, Euxantii filius, Minois nepos fuit. Alii Apolline et Area Cleochi filia natum dicunt. Aristocritus quoque Aream ait filiam Cleochi fuisse, eamque ex polline peperisse infantem, quod in milacem (sive smilacem) exposuisset; Cleochum vero suscepisse et a milace nomen ei dedisse Mileto. Hunc deinde adultum, quum Minois invidia premeretur, in Samum insulam abiisse, ubi etiam locus quidam Miletus de nomine ejus vocatur. Samo deinceps in Cariam profectus cognominem ipsi Miletum urbem condidit. 
<urn:lofts:fhg.4.aristocritus:2.1>  Narrant Aristocritus De Mileto, et Apollonius Rhodius De Cauno condita. De Cauno et Biblide, Mileti liberis, diversimode narratur. Nicaenetus enim ait Caunum adamasse sororem, et quum non quiesceret in eo hic affectus, reliquisse paternam domum, proculque a patria profectum condidisse urbem, in quam dispersos eo tempore lones congregarit. Versus, quibus haec dicit, hi sunt: (Miletus) vero procul abiens Oecusium urbem condidit; et Tragasseae se celaenus junxit filiae, quae ei Caunum peperit aequis semper gaudentem legibus; genuit etiam teneris similem joniperis Byblidem, quam quidem invitus ardebat Caunus; quare abiil trans Diam, fugiens anguiferam Cyprum et Caprum silvosum et Cariae sacra balnea; ibique urbem aedificavit primus Ionum. Ipsa vero soror lusciniae tristitiam habens Byblis procul a portis Cauni ploravit reditum. Plurimi autem Byblida aiunt amore Cauni captam sermones cum eo contulisse ac rogasse ne contemneret ipsam quae in omne malum inciderit. Caunum vero aversatum tum trajecisse in regionem a Lelegibus eo tempore occupatam, ubi Echeneis fons, ibique urbem condidisse quae de nomine ejus Caunus appelletur. Byblidem interea, quum amoris affectus non relinqueret eam, praetereaque ipsa se putaret auctorem exstitisse Cauno exilii, alligato ad quercum balteo collum innexuisse, quod a me ipso quoque his versibus descriptum est: Haec ubi miseri fratris mentem cognovit, flebat lusciniis intentius, quae in convallibus Sithonium puellum indesinenter plorant. Ac durae quercui statim balteum alligans collum implicuit, Iugentesque eam vestimenta virgines Milesiae dilacerarunt. Addunt nonnulli ex lacrimis istis fontem natum esse, qui Byblis vocetur. 
<urn:lofts:fhg.4.aristocritus:2.a.1>  Trambelus Telamonis filius Apriates puellae in Lesbo amore captus, multa faciebat, quo puellam illectaret. Verum quum illa nihilo mitior fieret, meditabatur dolo ac fraude eam circumvenire. Euntem itaque aliquando una cum ancillis in paternum rus, non procul mari situm, ex insidiis adortus deprehendit, et quum illa multo magis pro virginitate sua tutanda obluctaretur, iratus Trambelus projecit eam in altum valde tum existens mare, et sic quidem interiit illa. Quanquam alii scripserunt eam ob persecutionem Trambeli se ipsam praecipitasse. Porro Trambelum non longe post ultio quoque deorum sequuta est. Quum enim Achilles multam ex Lesbo praedam partam abduceret, ille ab indigenis ad auxilium ferendum inductus, contra Achillem se opposuit. Ubi in pectore vulneratus statim concidit. Admiratus autem robur ejus Achilles spirantem adhuc interroga vit,quis et unde esset? Quumque cognovisset eum Telamonis esse filium, in multo luctu ei tumulum effodit, qui adhuc hodie heroum Trambeli appellatur. 
<urn:lofts:fhg.4.aristocritus:4.1>  Aristocritus in primo libro eorum, quae contra Heracleodorum disputat, epistolam commemorat, quae ita habet: «Rex Scytharum Atheas Byzantinorum populo. Nolite damnum inferre reditibus meis, ne equi mei vestram bibant aquam.» Etenim symbolice harbarus bellum, quod illaturus iis sit, significavit. 
<urn:lofts:fhg.4.aristocritus:5.1>  Proverbium est: A Vesta ordiare. Fabulam vero Aristocritus composuit hanc: Post dissoiutum, ait, Titanum imperium, Jovem regno potitum Vestae facultatem dedisse, ut quodcumque vellet acciperet. Eam igitur primum petiisse virginitatem, deinde, ut primitiae hominum sacrificantium ipsi primae offerrentur. 
