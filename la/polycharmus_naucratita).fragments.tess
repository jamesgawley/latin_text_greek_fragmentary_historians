<urn:lofts:fhg.4.polycharmus_naucratita:1.1>  Nec silentio praeteribo illos in lycia homines, qui per pisces vaticinantur, de quibus Polycharmus narrat secundo libro Rerum Lyctarum, ita scribens: «Postquam igitur ad mare pervenerunt, ubi in litore lucus est Apollinis, in quo est vorticosus in arena gurges, accedunt oraculum consulturi, duo lignea verua manu tenentes, et in eorum utroque assas carnes numero decem. Et sacerdos quidem sedet silentio ad lucum; is autem qui oraculum petit, verna in gurgitem injicit, et quid eveniat exspectat. Injectis verubus replertur gurges mari, adestque piscium multitudo tanta talisque, ut admiratione stupefaciat adspectus et magnitudine piscium metus etiam incutiatur. Inde postquam renuntiavit vates, quaenam sint piscium species, sic demum a sacerdote responsum super his quae scire cupit, accipit is qui oraculum consultum venit. Apparent autem orphi, glauci, nonnunquam etiam halaenae aut pristes multi; vero etiam pisces inusitata prorsus et insolita forma.» 
<urn:lofts:fhg.4.polycharmus_naucratita:2.1>  Sura, oraculum Lyciae, de quo Polycharmus in Lyciacis exponit, ubi nunc puteus maris, locus Surius dictus. Gentile, Surenus. 
<urn:lofts:fhg.4.polycharmus_naucratita:3.1>  Ilaris, urbs Lyciae, ut Polycharmus in Rebus Lyciis ait. Civis, Ilarensis. 
<urn:lofts:fhg.4.polycharmus_naucratita:4.1>  Phellus, urbs Pamphyliae. Hecataeus. Alexander Polyhistor in libro De Lycia, Phellum et Antiphellum Lyciae adscribit. Civis, Phellites et Antiphellites, ut Alexander ait in libro laudato et Polycharmus. 
<urn:lofts:fhg.4.polycharmus_naucratita:5.1>  De Naucratita vero corona, qualis sit quod ad genus florum spectat, postquam multa perquisivi, et percunctatus sum e multis, quum nihil didicissem, sero tandem incidi in Polycharmi Naucratitae librum, De Venere inscriptum, in quo haec ad verbum scripta legantur: «Olympiade vigesima tertia Herostratus, civis nostras, peregre profectus, multis terris circumnavigatis, nave ad Paphum Cypri appulsa, emptam ibi imagunculam Veneris magnitudine spithamae, vetusti operis, secum Naucratim reportaturus erat. In reditu quum prope Aegyptum navis versaretur, subito ingruente tempestate et terrae aspectum adimente, ut ubi locorum essent nescirent, confugerunt omnes ad Veneris imagunculam, salutem sibi ab illa precantes. Et dea (benevola quippe erat in Naucratitas) subito omne circumcirca spatium viridi myrto replevit, et per totam navem suavissimum odorem sparsit, quum salutem jam desperassent vectores ob multam nauseam. Sed multo secuto vomitu, quum sol eis rediret, conspectis suis finibus Naucratim pervenerunt. Et Herostratus ae navi prosiliens cum imagine et cum viridibus myrtis, quae subito exstiterant, deae omnia consecravit. Itaque peractis sacris, et imagine Veneri dedicata, convocatisque ad epulum in ipso templo propinquis et familiaribus, coronam cuique ex myrto dedit, eamque coronam Naucratitam tunc appellavit.» Haec igitur tradit Polycharmus. 
