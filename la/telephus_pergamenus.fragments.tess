<urn:lofts:fhg.3.telephus_pergamenus:1.1>  Ὑπωμοσία, jusjurandum quod dabat is qui causam afferebat, cur ad praescriptam diem judicio adesse non potuerit. Hyperides: «Et quum aegra valetudine tum laborarem, jurejurando de veritate hujus causae interposito, judicium in aliam diem dilatum est.» Sic Telephus. 
<urn:lofts:fhg.3.telephus_pergamenus:2.1>  Praeterea considerandum est quod affert Telephus qui dicitur Pergamenus, secundum quem ἐπιστάτης apud Posthomericos vox est judicialia atque technica quaedam. Etenim fit epistates, ait, Athenis ex prytanibus unus, qui praeest per noctem diemque unam, neque dictius neque bis eandem hoc munere fungi licet; custodiebat claves templi in quo pecunia publica reposita erat, et scripta civitatis et sigillum publicum. (Quum vero prytanes senatum et populum cogebant, epistata novem) proedros e singulis tribubus singulos sortiebatur, excepta tribu cujus tunc erat prytania. Ac rursus ex his novem unum epistatam sortiebatur. 
<urn:lofts:fhg.3.telephus_pergamenus:3.1>  Mortiferum genus quoddam formicarum esse dicitur, quae Laertae nuncupantur; eodemque nomine vespas quasdam appellarunt. Haec ait Telephus criticus ex Mysio Pergamo oriundus. 
