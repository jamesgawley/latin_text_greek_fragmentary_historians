<urn:lofts:fhg.4.democritus_ephesius:1.1>  Perierunt etiam Magnetes, illi qui ad Maeandrum incolunt, eo quod voluptatibus nimis indulserant, ut ait Callimus in Elegiis, et Archilochus. Nam in servitutem redacti sunt ab Ephesiis. De ipsis porro Ephesiis Democritus Ephesius primo libro De templo Ephesio,luxuriam eorum exponens et pictas quas gestabant vestes, haec scribit: «Vestes lonum violacei sunt coloris, et purpurei, et crocei, intextis rhombis: summitates vero formis figurisque aequabiliter distinctae. Sarapes item lutei et purpurei et albi; ali marina purpura tincti. Tum calasires opere Corinthio confectae, quarum aliae purpureae sunt, aliae violaceae, aliae hyacinthinae; videas etiam flammeas et marini coloris. Sunt vero etiam Persicae calasires, quae sunt omnium pulcherrimae. Videas etiam quas actaeas vocant: quod ex omnibus Persicis amiculis pretiosissimum est. Est autem hoc dense textum, ut simul firmum sit et leve: et aureis milii granis conspersum; et quodlibet granum filo purpureo per medium transeunte in interiore amiculi latere revinctum est.» His omnibus uti ait Ephesios in luxuriam effusos. 
