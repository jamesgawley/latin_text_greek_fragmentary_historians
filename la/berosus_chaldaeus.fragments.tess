<urn:lofts:fhg.2.berosus_chaldaeus:1.1> Eusebius. Arm. Chron. p. 8 ed. Mai.:
<urn:lofts:fhg.2.berosus_chaldaeus:2.1> Jovem Beli, Herculem Sandis, Venerem Anaitidis, alloque nomine alios deos colebant, ut Berosus Babylonius et Athenocles et Symmachus, qui antiquissimas Assyriorum Medorumque res conscripserunt, testantur.
<urn:lofts:fhg.2.berosus_chaldaeus:3.1> Berosus libro primo De rebus Babyloniorum seripsit, mensis Loi decimo sexto die per quinque dies Babylone festum celebrari, Saceas nominant, cujus tempore mancipia dominis imperant, et ex servis unus quidam praeest aedibus, vestem indutus regiae similem, eumque zoganam vocant. Meminit hujus festi etiam Ctesias libro secundo rerum Persicarum.
<urn:lofts:fhg.2.berosus_chaldaeus:4.1> Ficta est utriusque horum opinio, Manethonis scilicet et Berosi, qui suam quisque gentem, ille Aegyptiorum, hic Chaldaeorum, efferre voluerunt. Ac mireris sane quomodo non puduerit eos ab eodem anno exordium ponere monstrosis suis historiis. Et Berosus quidem secundum saros suos et neros et sossos tempora recenset (quorum sarus est annorum 3600, nerus annorum 600, sossus annorum 60); atque ita quidem ut decem rages per saros 120, sive per annos 432,000 imperasse dicat.
<urn:lofts:fhg.2.berosus_chaldaeus:4.2> Haec Alexander Polyhistor Berosum libro primo narrare dicit. Libro secundo autem decem Chaldaeorum reges, atque tempus per quod regnarint, id est saros centum et viginti sive annos 432,000, ad diluvium usque recenset.
<urn:lofts:fhg.2.berosus_chaldaeus:6.1> Praeterea Apollodorus simili modo monstrosa narrans ita habet: «Berosus tradidit primum fuisse regem Alorum e Babylone Chaldaeum. Saris vero decem regnasse, ac deinceps Alaparum et Amelonem ex Pantibibliis, tum Chaldaeum Ammenonem, cujus tempestate exsecrandum (secundum) Oannem, Annedotum, e mari Rubro prodiisse (quem alexander praeoccupato tempore anno primo, hic autem exactis quadraginta Saris, Abydenus vero secundum Annedotum post Saros viginti sex visum esse affirmant): tum Megalarum ex Pantibiblorum urbe Saris octodecim regnasse, Daonumque ex Pantibiblis pastorem Saris decem in imperio successisse; ac ejus, inquit, tempore, quartus Annedotus eadem prioribus forma, humanae nimirum mixta piscis specie, e mari Rubro prodiit: addit ille Euedorachum ex Pantibiblis Saris octodecim tyrannidem adeptum, ac eo moderate alium pristinis parem (nomen autem erat Odacon), in quo piscis ad hominem una fuit conjunctio, rursum e mari Rubro emersisse. Omnes istos cuncta summatim ab Oanne dicta sigillatim et per partes exposuisse asserit, de quibus nil penitus memorat Abydenus. Eosdem Amempsinus a Laranchis Chaldaeus princeps ordine octavus saris decem in regno squutus est; mox Otiartes e Laranchis Chaldaeus saris octo regnavit; eoque defuneto filius Xisuthrus saris octodecim sceptra moderatus est; quo imperante, inquit, famosum illud diluvium contigit, adeo ut reges omnes numero decem computentur, quorum aetas ad Sarorum viginti supra centum spatium prorogetur.
<urn:lofts:fhg.2.berosus_chaldaeus:6.a.1> Tum propter studim irtutis, tum propter accuratiorem astrologiae et geometriae, quas ipsi artes invenerunt, usum deus illis prolixiorem largitus est vitam; quippe qui nisi ad sexcentos annos (tot enim magnus annus absolvitur) vivendo attigissent, nihil certi praedicere potuissent. Testes autem mihi sunt, quotquot Graecos inter barbarosque antiquitates prodiderunt; nam et Manetho rerum Aegyptiacarum sciptor, et Berosus, Chaldaicarum auctor, et Mochus et Hestiaeus, praetereaque Hieronymus Aegyptius, qui Phoenicum res prosecuti sunt, uno mihi omnes ore suffragantur.
<urn:lofts:fhg.2.berosus_chaldaeus:7.1> Eusebius Arm. p. 14 ed. Mai.: Alexandri Polyhistoris de diluvio. Ex eodem quo dictum est libro.—Defuncto, inquit, otirtae, filium hujus Xisuthrum tenuisse regnum saris octodecim, sub eoque magnum diluvium esse conflatum. Sic autem accuratius narrationem scripto persequitur. (2) Saturnum, ait, illi in somnio proedixisse die quintadecima mensis Doesii fore ut homines a diluvio perirent. Mandavisse itaque ut libros ommes, primos nimirum, medios et ultimos, terroe infossos in Solis urbe Siparis poneret: tum navim strueret, camque cum consanguineis et familiaribus conscenderet; congestisque illuc esculentis atque poculentis, inductis etiam belluis et volatilibus ac quadrupedibus cunetaque supellectile, paratus esset ad navigandum. Quoerenti autem quonam cursus dirigendus esset, respondisse ad deos, et orandum quo hominibus bene esset. (3) Eum vero haud recusasse quominus navigium compingeret longgum stadia quinque, latum duo: cuncta, quoe mandata sibi fuerant, efficienda curasse: uxorem, filius et familiares eodem introduxisse. (4) Ingruente demum diluvio et mox decrescente, misisse Xisuthrum quoedam volatilia, quoe quum neque escam neque locum, in quo considerent, invenissent, reversa in navim recepta sunt. Rursus diebus aliquot post emisisse aves alias, quoe item ad navem regressoe sunt pedibus luto infectis. Tertio denique dimissoe aves quum ad navim non reverterentur, cognovisse Xisuthrum terram prorsus esse patefactam. Tunc navis tecto partim effracto, navim ipsam monti cuidam innitentem vidisse: moxque ipsum cum uxore filiaque una et navis architecto exscendisse, ac pronum terram esse veneratum, structaque ara diis sacrum obtulisse: quo facto, cum iis, qui secum navi exierant, nusquam comparuisse. (5) Reliquos autem qui in navi substiterant, neque cum Xisuthri comitatu egresso erant, facto mox excensione eum quoeritasse, eundemque oberrantes nomine inclamasse. At vero Xisuthrum haud ultra se conspiciendum dedisse, voce tantum ex aere missa, deos ut colerent mandavisse: nam et se religiosoe peitatis ergo ad deorum venisse habitacula, eodemque honore uxorem quoque suam et filiam et navis architectum frui. (6) Tum se magnopene auctorem iis esse, ut Babylonem redirent, et ex deorum mandato, qui in Siparis urbe conditi fuerant, libros effoderent atque hominibus traderent. Locum autem, in quo navi egressi tunc insisterent, Armeniorum esse regionem. Hoec omnia edoctos, celebrato diis sacrificio, Balylonem pedstri itiniere contendisse. (7) Ejus navigii, quod demum substitit in Armenia, fragmentum aliquod in Cordioeorum Armeniaco monte nostra adhuc oetate reliquum esse aiunt. Quin et erasum bitumen quidam inde referunt, remedii amuletique causa ad infausta quoeque averruncanda. Illi autem Babylonem profecti, libros ex urbe Siparis effodisse, oppida multa condidisse, fana Deorum struxisse, Babylonemque restituisse feruntur. [Quoe hactenus dicta sunt; proetereaque turris oedificium memorat consentiens. Vide fr. 10.]
<urn:lofts:fhg.2.berosus_chaldaeus:8.1> Patris nostri Abrahami etiam Berosus, suppresso tamen nomine, his verbis meminit: «Post diluvium generatione decima apud Chaldaeos vir quidam erat justus et eximins et rerum coelestium peritus.»
<urn:lofts:fhg.2.berosus_chaldaeus:10.1> Ex Alexandro Polyhistore de turris opificio. Sibylla haec dicit: «Quum universi homines uno eloquio uterentur, turrim aedificaverunt excelsissimam, quasi ad coelum per eam ascensuri. Dii vero procellis immissis cos subverterunt, et suam cuique linguam dederunt; quae causa fuit, ut urbs illa Babylonis vocabulum acceperit. Post diluvium autem Titanem et Prometheum exstitisse.» Et his quidem verbis Alexander turris opificio testimonium ferens, Babylonem ab enata in ea confusione vocitatam scribit, quam ipsemet ante plures myridas annorum sub imperio Babyloniorum fingit exstitisse.
<urn:lofts:fhg.2.berosus_chaldaeus:11.1> Ab anno praesente mundi 2405 Alexander Polyhistor Chaldaeorum regnum post diluvium continuata serie propagatum resumere militur, octoginta sex Chaldaeorum Medorumque reges per quandam Sarorum, Nerorum et Sossorum seriem annis millibus triginta quattuor et nonaginta, hoc est saris novem, neris duobus et sossis octo regnasse commentus. Ab tempore octoginta sex praefatorum (quorum duo, Euechius scilicet et Chomasbelus, Chaldaeorum, reliqui octoginta quattuor Medorum reges erant) Zoroastrem et septem Chaldaeorum reges eum sequutos annis solaribus 190 imperantes, Bon ulterius saris, neris et sossis reliquisve fabulosae historiae absurditatibus, sed legitimo solarium annorum cursu habita numerandi ratione, Polyhistor idem inducit.
<urn:lofts:fhg.2.berosus_chaldaeus:11.a.1> Inde a Nabonasaro tempora motûs astrorum diligenter annotarunt Chaldaei, et a Chaldaeis edocti Graecorum mathematici, quandoquidem ut Alexander et Berosus, Chaldaicarum antiquitatum collectores, tradunt, Nabonasarus quae de priorum regum rebus gestis exstabant collecta delevit, eo consilio, ut ab ipso regum Chaldaeorum enumenatio inciperet.
<urn:lofts:fhg.2.berosus_chaldaeus:13.1> Babadae Babyloniorum regis Berosus quoque meminit.
<urn:lofts:fhg.2.berosus_chaldaeus:14.1> Jam vere ea nunc referam quae de nobis apud Chaldaeos literarum monumentis mandata sunt, quae cum libris nostris etiam super aliis rebus in plerisque consentiunt. Testis autem horum est Berosus, vir genere quidem Chaldaeus, iis vero non ignotus qui in literarum studiis versantur, quoniam scripta de astronomia et Chaldaeorum philosophia ipse Graecorum in usum edidit. Is igitur Berosus, antiquissimas sequutus historias, de diluvio et hominibus in eo pereuntibus eadem plane ac Moyses narravit: simul et de arca in qua Noeus generis nostri princeps servatus est, ipsa scilicet in summitatem montium Armeniorum delata. Deinde ortos a Noeo enumerans et sua quibusque tempora assignans, ad Nabopalassarum tandem venit, Babylonis et Chaldaeorum regem, resque eo ab gestas memorans refert quemadmodum in Aegyptum et terram nostram misso filio suo Nabuchodonosoro multis cum copiis, postquam eos defecisse intellexit, omnes devicit, et templum Hierosolymitanum incendit, cunctumque gentis nostrae populum suis e sedibus excitatum Babylonem tulit. Unde et civitatem contigit desolatam mansisse annis LXX usque ad Cyrum regem Persarum. Dicit insuper quod Babylonius tenuerit Aegyptum, Syriam, Phoenicen. Arabiam; quodque priores Chaldaeorum et Babyloniorum reges universos rebus a se gestis superarit. Deinde inferius paullo haec iterum refert Berosus in Antiquitatibus: ipsa vero Berosi verba proferam, ad hunc modum se habentia.
<urn:lofts:fhg.2.berosus_chaldaeus:14.2> Rerum autem a Nabuchodonosoro gestarum meminit etiam Berosus in tertio Historiae Chaldaicae libro, hisce verbis: «Quumque audisset pater ejus Nabopalassarus eum, qui in Aegypto et circa Coelen Syriam et Phoenicen constitutus fuerat, satrapen ab eo defecisse, ipse jam ferendis laboribus impar, filio Nabuchodonosoro adhuc juveni tradidit partem exercitus misitque ad illum hello persequendum. Nabuchodonosorus vero congressus cum illo, qui desciverat, acieque conserta, et eum vicit, et regionem ab hoc initio iin regni sui ditionem redegit. At sub id tempus evenit ut Nabopalassarus pater, quum morbum contraxisset, iin urbe Babyloniorum diem obiret supremum, postquam regnarat annis viginti et uno. Nabuchodonosorus vero, non multo post patris morte cognita, rebusque in Aegypto et reliqua regione ordinatis, et captivis ex Judaeis et Phoenicibus et Syris et ex Aegypti populis commendatis suorum quibusdam amicorum, ut eos una cum gravis armaturae miltibus et impedimentis in Babyloniam deportarent, ipse cum paucis itinere per desertum facto Babylonem se conferebat. Potitus autem rerum quas Chaldaei administraverant, regnique sibi ab eorum potissimo asservati, totum patris quod fuerat imperium adeptus, captivis quidem, ubi eo venerant, colonias in Bybyloniae locis maxime opportunis assignari jussit, ipse vero, postquam de belli manubiis Beli templum aliaque largiter ornaverat, urbemque quae jam erat instauraverat nova etiam altera addita, ne possent posthac qui ad urbem venirent obsidendam abacto flumine eam aggredi, ternos quidem interiori urbi, ternosque pariter exteriori murorum ambitus circumdedit, partim quidem ex cocto latere et bitumine, partim vero e latere solo. Quumque urbem bene munivisset et portas magnifice adornasset, paternae regiae contiguam aliam exstruxit: cujus de altitudine reliquoque splendore dicere mihi forsan supervacaneum esset. Verum ampla quamvis fuerit et superba, diebus tamen quindecim confecta est et absoluta. In hac regia ex lapide excitavit aggeres quibus speciem dedit montibus persimilem, easque ita fabricavit ut omne genus arboribus consitae fuerint. Fecitque pensilem paradisum, ut vocabatur, quod uxor ejus, utpote in Mediae locis educata, ea desiderarit quae patriam referrent.»
<urn:lofts:fhg.2.berosus_chaldaeus:14.3> Atque haec quidem Berisus de rege praedicto retulit, insuperque multa in tertio Chaldaicorum libro, in quo reprehendit historicos Graecos, ut qui vane arbitrentur a Semirade Assyria Babylonem aedificatam, falsoque scripserint miranda opera illic ab ipsa fuisse constructa. Atque in istis Chaldaeorum quidem historia fide digna habenda est; maxime quod in archivis Phoenicum scripta reperiantur quae cum iis conveniunt a Beroso narratis de rege Babyloniorum, Syriam scilicet et universam Phoenicen illum subegisse. His sane adstipulatur Philostratus in Historiis, quo in loco Tyri obsidionis meminit; et Megasthenes in quarto volumine rerum Indicarum, ubi ostendere contendit praedictum Babyloniorum regem fortitudine Herculem et magnitudine praestitisse: dicit enim eum Libyae bonam partem et Iberiam subjugasse. Quae vero de Hierosolymorum templo jam dicta sunt, concrematum esse a Babyloniorum exercitu, et coeptum rursus aedificari, quum Cyrus Asiae imperium accep isset, ex iis quae praeterea refert Berosus clare manifestabimus. Sic enim in libro tertio ait: «Et Nabuchodonosorus quidem, posteaquam inchoavit praedictum murum, morbo implicitus, mox e vita excessit quum regnasset annos tres et quadraginta. In regnum autem succedebat filius ejus Evilmaraduchus. Hic, quod summa rerum nefarie ac petulanter abuteretur, anno altero quam regnare coeperat, Neriglissoori sororis suae conjugis insidiis occubuit. Hujus autem post necem idem ipse Neriglissoorus, qui ei fecerat insidias, imperium suscepit et annis regnavit quattuor. Hujus filius Laborosoarchodus, quum adhuc puer esset, regnum quidem tenuit menses novem; per insidias vero, quod multam indolis pravitatem prae se ferret, a necessariis suis cum cruciatu interfectus est. Hoc autem perempto, quum inter se coiissent insidiatores ejus, communi consensu regnum detulere ad Nabonnedum quendam Babylonium, qui et ipse in eadem conjuratione fuerat. Hoc regnante Babylonis moenia, quae flumini adjacebant, ex cocto latere et bitumine splendidius aedificata sunt. Quum autem regni ejus annus decimus septimus ageretur, Cyrus ex Perside cum ingenti profectus exercitu, ac reliquum ejus imperium populatus, in Babyloniam ipsam invasit. Quam ejus impressionem quum sensisset Nabonnedus, obviam egressus cum exercitu, acieque conserta pugna victus, et cum paucis fuga salutem quaerens, sese in Borsippenorum oppidum inclusum dedit. Cyrus autem, Babylone capta, constitutoque exteriora ejus urbis munimenta diruere, quod civitatem videret ad res novas mobilem, urbem vero expugnatu difficilem, inde in Borsippum proficiscitur, Nabonnedum obsessurus. Nabonnedum autem, quum non tulisset obsidionem, sed prius sese dedidisset, perhumaniter habuit Cyrus, dataque ei ad habitandum Carmania, e Babylonia dimitti voluit. Et Nabonnedus quidem, reliquo tempore in ista regione exacto, diem obiit supremum.»
<urn:lofts:fhg.2.berosus_chaldaeus:14.a.1> Duodecimo anno Sedeciae regis Nabuchodonosor, septusginta annis ante principatum Persarum, adversus Phoenices et Judaeos bellum gessit, uti Berosus in Historiis Chaldaicis tradit. Juba autem de Assyriis scribens fatetur se a Beroso sumpsisse historiam, vera esse quae ab eo dicuntur testificans.
<urn:lofts:fhg.2.berosus_chaldaeus:15.1> Verum quod attinet ad nostram compntationem, bene nobis convenit cum Beroso, qui apud Chaldaeos philosophatus est, et Chaldaeas literas Graecis ostendit. Hic quoque quaedam Mosi consona dixit de diluvio et de aliis multis. Etiam quaedam tradidit, in quibus non dissentit a prophetis Jeremia et Daniele; nimirum conscripsit ea quae Judaei perpessi sunt a Babyloniorum rege, quem ipse Ahonassarum vocat, Hebraei vero Nabuchodonosor nuncupant. Idem declaravit, quomodo Chaldaeorum rex solo aequaverit Hierosolymitanum templum; praeterea ut secundo Cyri regis anno novi templi fundamenta sint jacta, et secundo Darii regis anno templum consummatum sit.
<urn:lofts:fhg.2.berosus_chaldaeus:16.1> Etsi Persae neque cum Graecis ligna et lapides, neque cum Aegyptiis ibidas et ichneumones, tamen cum philosophis ignem et aquam esse deorum simulacra putarunt. Quin et post aliquot saecula deinde eos coluisse simulacra humana specie praedita, ostendit in tertio Chaldaicorum Berosus, eumque morem ab Artaxerxe Darii filio, Ochi vero patre, introductum fuisse: etenim primus statuam Veneris Anaitidis, quam Babylone, Susis et Echatanis posuisset, Persis et Bactris et Damasco et Sardis exemplo suo praemonstravit esse colendam.
<urn:lofts:fhg.2.berosus_chaldaeus:18.1> Berosus lunam esse ait globum dimidia sua parte ignitum.
<urn:lofts:fhg.2.berosus_chaldaeus:18.2> Berosus lunam propriam sibi lucem habere dicit.
<urn:lofts:fhg.2.berosus_chaldaeus:19.1> Berosus obversa nobis parte ignis experte lunae fieri eclipsin ait.
