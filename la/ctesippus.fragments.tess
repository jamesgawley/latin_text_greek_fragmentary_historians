<urn:lofts:fhg.4.ctesippus:1.1>  Nascitur in phaside virga, Leucophyllus dicta, quae, dum celebrantur Hecates mysteria, invenitur circa diluculum ad divinam paeanum cantationem, in ipso veris initio; quam postquam zelotypi viri collegerunt, circa thalamum virginalem jaciunt, ut puras conservent nuptias. Quodsi quis impurus ob ebrietatem insolentius accesserit et ad hunc locum pervenerit, mente alienatur, et statim confitetur eoram omnibus, quaecumque illegitima aut fecit aut facturus erat. Qui vero prope astant, eum corripiunt, et corio insutum conjiciunt in Os impiorum, quod vocant. Est id rotundum, puteoque simillimum, ac projectum corpus post triginta dies in Maeotidem paludem ejicit vermibus refertum: vultures autem ex tempore a nemine antea percepti jacens cadaver discerpunt, ut testatur Ctesippus secundo Rerum Scythicarum. 
