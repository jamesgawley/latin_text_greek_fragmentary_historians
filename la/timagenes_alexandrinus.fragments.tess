<urn:lofts:fhg.3.timagenes_alexandrinus:2.1>  Milyae, qui prius Solymi, ut Timagenes ait libro primo Regum. Et regio vocatur Milyas, uti Mynias. Appellantur etiam Milyes, a Milya uxore Solymi et sorore, quae postea Cragi conjux fuit. Gentile Milyensis et Milyita. 
<urn:lofts:fhg.3.timagenes_alexandrinus:4.1>  Aristobulus moritur postquam per unum annum regnaverat, Graecorum amator dictus, patria ab eo multis beneficiis aucta, Ituraea debellata, et multa ejus regionis parte Judaeae addita, coactisque incolis, si in sua regione manere vellent, circumcidi et ad Judaeorum leges vivere. Natura autem aequus erat et admodum verecundus, ita attestante Strabone ex auctoritate Timagenis hisce verbis: «Aequum etiam sese ostendebat hic vir valdeque Judaeis utilem, quippe qui et ditionem eorum ampliasset, et partem gentis Ituraeorum circumcisionis foedere devinctam, illis adjunxisset.» 
<urn:lofts:fhg.3.timagenes_alexandrinus:5.1>  Triginta hominum millia occisa retulerunt, vel ut Timagenes dixit, quinquaginta millia; reliquos partim captos esse, partim domum fuga dilapsos. 
<urn:lofts:fhg.3.timagenes_alexandrinus:6.1>  Canidius tribunus plebis rogationem promulgavit, uti pompeius cum duobus lictoribus et absque omni exercitu Ptolemaeum (Ayketen) Alexandrinis reconciliaret. Quod quum non inique pati Pompeius videretur, senatus tamen honesta praescriptione metuere se ei viro, irritum fecit. Repertae etiam sparsim in foro et pone curiam literae, Ptolemaeum pro Spinthere Pompeium poscere asserentes. Timagenes Ptolemaeum nulla coactum necessitate Aegypto cessisse, sed a Theophane persuasum narrat, qui Pompeio pecuniae faciendae novorumque imperiorum materiam procuraret. Id non tam probabile Theophanis malitia facit, quam incredibile Pompeii natura, nequaquam ita malitiose et illiberaliter ambitiosi. 
<urn:lofts:fhg.3.timagenes_alexandrinus:9.1>  Tectosages quidem traditum est interfuisse Delphicae expeditioni, et thesauros, quos Tolosae Scipio [imo (Q. Servilius) Caepio] Romanorum dux invenit, partem fuisse pecuniarum Delphis abiatarum, quibus illi de suis facultatibus additione facta, eas placandi numinis gratia consecraverint: itaque Scipionem [Caepionem], qui contrectasset eas, vitam in calamitatibus finivisse, tanquam sacrilegum, patria ejectum, relictis haeredibus filiabus, quas Timagenes scribit constupratas turpiter periisse. 
