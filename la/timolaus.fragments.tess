<urn:lofts:fhg.4.timolaus:1.1>  Maeander fluvius est Asiae, qui prius vocatus est Anabaenon (Retrogradus). Solus enim ex omnibus fluviis a suis incipiens fontibus in se ipsum recurrit. Dictus autem est Maeander a Maeandro, Cercaphi et Anaxibiae filio, qui moto coutra Pessinuntios bello, Matri deorum pollicitus est, si victoriae tropaea reportaret, eum, qui primus sibi congratularetur ob praeclare gesta, sacrificaturum. Accidit autem ut ei reverso primi occurrerent Archelaus filius, ejus soror et mater, quos ex necessitate, licet proximos jure sanguinis, pollicitationis suae non immemor, ad aram ducendos mactandosque curavit. Sed quum ob ea quae gesta erant vehementer doleret, conjecit se in Anabaenonta fluvium, quem ab eo postea dixere Maeandrum, ut docet Timolaus primo De rebus Phrygiis. Meminit horum etiam Agathocles Samius in Republica Pessinuntiorum. 
