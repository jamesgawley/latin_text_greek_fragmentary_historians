<urn:lofts:fhg.4.melanthius:1.1>  Melanthius in secundo Atthidis de terrae motu loquens ait: «Et flexa terra est.» 
<urn:lofts:fhg.4.melanthius:2.1>  Apollodorus in libro De diis, Hecatae, ait, mullum (τρίγλην) sacrificari, ob nominis congruentiam: triformis enim haec dea est. Melanthlus vero in libro De Eleusiniis mysteriis, et mullum et maenidem Hecatae sacros esse ait; quoniam etiam marina dea Hecate est. 
<urn:lofts:fhg.4.melanthius:3.1>  Mos erat vestem, qua indutus aliquis initiatus erat, in die alicujus templum dedicari, uti declarat Melanthius in libro De mysteriis: «Mos a majoribus acceptus est vestem, in qua aliquis initiatus est, consecrari deabus.» 
<urn:lofts:fhg.4.melanthius:4.1>  Diagoras Melius post Melum captam Athenis habitans mysteria vilipendebat, adeo ut multos ab initiatione averteret. Quare edictum illud in eum praeconis voce Athenienses promulgarunt, atque stelae aeneae inscripserunt, ut Me lanthius ait in libro De mysteriis. 
<urn:lofts:fhg.4.melanthius:5.1>  Melanthius in libro De mysteriis decreti, quod contra Diagoram columnae aereae inscriptum erat, apographum affert. In eo proscripserunt tum Diagoram tum Pellanenses (non) dedentes eum. Inter alia etiam dictum ibi hoc erat: Si quis occidisset Diagoram Melium, argenti talentum; si quis vero vivum adduxisset, duo talenta accepturum esse. 
