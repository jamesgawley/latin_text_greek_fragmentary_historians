<urn:lofts:fhg.2.proxenus:2.1> Pastor oves in Dodonae campis palustribus pascens, vicini gregem pulcherrimam furatus est eamque in suam includens aulam custodivit. Herus igitur, ajunt, quum oves furto abductas apud pastores quaesivisset neque vero invenisset, deum de fure interrogavit. Tum primum quercum dicunt vocem emisisse indicasseque comitantium natu minimum. Illum vero oraculi experimentum facientem oves suas reperisse apud pastorem, qui recentissime in regione hac pascuerat. Nimirum pastores appellantur comites. Nomen furis erat Mardylas. Hunc narrant propter oraculum irascetem excidere quercum voluisse; verum columbam silvestrem e trunco apparuisse jubentem ne id faceret, ne arborem hanc sacram tangeret. Quibus perterritum pastorem facinus patrare non ausum esse, verumtamen vel propter conamen Epirotas ei succensuisse atque poenam scelesti consilii ab eo vatem exegisse. Habetur haec historia apud proxenum.
<urn:lofts:fhg.2.proxenus:3.1> Pro Ἴλου apud Homerum nonnulli Ἴρου scribunt. Proxenus quoque in Epiroticis Irum Dicit Mermeri filium.
<urn:lofts:fhg.2.proxenus:4.1> Proxenus Chaones inter Epiri populos recenset, dicens: «Chaones, Thesproti, Tymphaei, Parauaei, Amymones, Abantes, Casopi.»
<urn:lofts:fhg.2.proxenus:5.1> Alconem, Phaleri patrem, Proxenus dicit Erechthei filium eumque ex Attica cum Chalciope filia in Euboeam fugisse; ac patre repetente eum non tradidisse Chalcidenses.
<urn:lofts:fhg.2.proxenus:7.1> Gela, urbs Siciliae secundum Proxenum libro primo De fretis Siculis et Hellanicum nomen nacta est ab Gelone, Aetaae Hymari filio.
<urn:lofts:fhg.2.proxenus:8.1> Proxenus libro secundo De republica Lacedaemoniorum ancillas apud Lacedaemonios cognominari ait χαλκίδας.
