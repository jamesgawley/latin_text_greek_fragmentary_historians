<urn:lofts:fhg.4.agathon_samius:1.1>  Provenit in Tanai berba quae a barbaris phryxa vocatur, id est, si velis illud vocabulum interpretari, malos odio prosequens. Rutae similis est, et si a privignis possideatur, nequaquam eis novercae officere possunt. Maxime vero provenit in antro, quod vocant Boreae, collectaque nive frigidior est; at quum cuidam parantur insidiae a noverca, flammas edit; quod indicium qui superinductas uxores timent, habentes, imminentis timoris necessitatem evitant, ut testatur Agathon Samius secundo Rerum Scythicarum. 
<urn:lofts:fhg.4.agathon_samius:2.1>  Busiris Neptuni et Anippae Nilo genitae filius praetereuntes simulata hospitalitate exceptos mactabat. Sed in eum mactatorum ultio vindicavit. Hercules enim insidias sentiens clava eum interfecit. Ex Agathone Samio. 
<urn:lofts:fhg.4.agathon_samius:3.1>  Hierum (Sacrum) est nomen montis, qui in Pontum Euxinum excurrit. Meminit ejus Ctesias et Suidas in secundo, circa Macronum regionem esse aiens; accuratius vero Agathon in Ponti Periplo, qui praeter alia etiam stadiis centum eum a Trapezunte distare dicit. 
<urn:lofts:fhg.4.agathon_samius:4.1>  Inachus Argivae regionis fluvius est, Carmanor antea dictus, deinde Haliacmon, hac de causa. Haliacmon, Tirynthius genere, quum in Coccygio monte pasceret, et per inscitiam Jovem cum Rhea rem habentem vidisset, furiosus evasit, et cum impetu delatus se ipsum in fluvium Carmanora praecipitavit, qui ab eo Haliacmon vocatus est. Inachus autem dictus tandem est ob hanc causam. Inachus, Oceani f., vitiata a Jove filia sua 10, deum injuriis et contumeliis increpabat a tergo sequens, quum, non potis talia pati Juppiter, Tisiphonen, Furiarum unam, ad ipsum misit, a qua stimulatus se conjecit in fluvium Haliacmona, quem ab eo postea vocavere Inachum. Nascitur in ipso herba, cyura dicta, rutae similis, quam mulieres, quum sine periculo abortire volunt, vino irriguam umbilico imponunt. Invenitur etiam in ipso lapis, beryllo aequalis, qui niger efficitur, si, qui falso testari volunt, eum tenuerint. Horum lapidum multos exstare in templo Junonis Prosymnaeae refert Timotheus in Argolicis, et Agathon Samius in secundo De fluviis. 
