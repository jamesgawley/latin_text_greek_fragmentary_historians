<urn:lofts:fhg.4.dositheus:1.1>  Gomminius Super Lauretinus ex Egeria nympha filium sustulit comminium. Gidicam deinde novercam ei superinduxit, quae quum deperiret privignum, et repulsam esset passa, suspendio sese vita exuit, caiumniosis post se relictis literis. Comminius, cognitis criminibus, fidemque habens obtrectationi, Neptunum invocavit. Is puero curru vehenti objecit taurum, quo consternati equi eum raplando perdiderunt. Dosilbeus tertio Rerum Italicarum. 
<urn:lofts:fhg.4.dositheus:2.1>  Ebius Toliex duos filios ex uxore Nuceria sustulit, aliumque eximium forma Firmum e liberta, quem legitimis habuit cariorem. Nuceria, quae in privignum esset animo intenso, filios hortata es ut Firmum inter ficerent. Quod quum illi pie recusassent. Ipsa caedem peregit, ac noctu ejus, cui Firmi corporis custodia erat mandata, mucrone stricto letale vulnus privigno intulit, inque eo pugionem reliquit. Puer vero custodem suum suspicione liberavit, re ut acta erat explicata. Ebius, sepulto filio, uxorem extorrem egit. Dositheus tertio Italicorum. 
<urn:lofts:fhg.4.dositheus:3.1>  Fabius Fabricianus, Maximi cognatus, diripiens Tuxium principem Samnitium urbem, Venerem Victricem, quae apud illos colebatur, Romam misit. Hujus uxor Fabia stuprata a formoso quodam juvene, Petronio Valentino, maritum dolo interfecit. Fabia autem fratrem Fabricianum adhuc infantem periculo eripuit, et alio futim educandum misit. Is adultus matrem adulterumque occidit, estque senatus sententia absolutus. Dositheus tertio Italicorum. 
<urn:lofts:fhg.4.dositheus:4.1>  Cyanippus Syracusanus quum diis sacrificaret, solum Bachhum praeteriit. Irritatus deus ebrietatem ei immisit, per quam in obscuro loco filiam Cyanen compressit. Ea patris digito detractum annulum nutrici asservandum tradidit, agnitionis argumento futurum. Peste oborta, quum Apollo Pythius respondisset incestum hominem esse diis averruncatoribus malorum immolandum, Cyane sensum oraculi ceteros fallentem percipiens, crinibus arreptum patrem protraxit, et eum seque insuper ipsam jugulavit. Dositheus tertio Rerum Sicularum. 
<urn:lofts:fhg.4.dositheus:5.1>  Evenus, Martis et Steropes filius, ex Alcippa uxore, Oenomai filia, progenuit filiam Marpessam, eamque virginem asservavit. Idas autem, Apharei filius, saltantem conspicatus, e choro eam rapuit ac profugit. Quem Evenus persequens, quum non assequeretur, in Lycormam fluvium sese conjecit, immortalisque est factus. Dositheus primo Rerum Aetolicarum. 
<urn:lofts:fhg.4.dositheus:6.1>  Sardiani, bello cum Smyrnaeis contrato, Smyrnam obsederunt, missisque legatis denuntiarunt se non antea obsidionem soluturos, quam suarum uxorum copiam ipsis Smyrnaei fecissent. Male tum cum Smyrnaeis actum fuisset necessitate circumventis, nisi quaedam formosa ancilla ad dominum suum Philarchum accurrens subjecisset hoc consilii, ancillas ornatas loco liberarum esse mittendas. Quod quum exsecnti essent Smyrnaei, hostes ab ancillis defatigati, in potestatem Smyrnaeorum venerunt. Itaque etiamnum Eleutheria festivitas, quasi liberarum diceres, apud Smyrnaeos celebratur, in qua servae liberarum ornatu decoratae incedunt. Dositheus tertio Lydiacorum. 
<urn:lofts:fhg.4.dositheus:7.1>  Pelops, Tantali et Eurganassae filius, ducta Hippodamia filios procreavit Atreum et Thyestem, et e Danaide nympha Chrysippum, quem majore quam genuinos amore est prosecutus. Laius autem Thebanus cupiditate impulsus Chrysippum rapuit, comprehensusque ab Atreo et Thyeste, a Pelope dignatus est venia, quod amor raptionis causa fuisset. Hippodamia vero Atreo et Thyestae hortatrix fuit ut interficerent Chrysippum, sciens eum inhiaturum regno: quumque id detrectarent, ipsa flagitio manus admovit, ac nocte intempesta, dum Laius dormiret, stricto ejus gladio Chrysippum sauciavit, gladio in eum defixo. Laius quum in necis suspicionem venisset propter gladium, liberatus ab ipso est Chrysippo, qui semimortuus jam veritati tulit tesimonium. Pelops, filio sepulto, Hippodamiam solum vertere coegit. Dositheus in Pelopidis. 
<urn:lofts:fhg.4.dositheus:8.1>  Dositheus in Dorio urbe Thamyrim harmoniam Doricam invenisse dicit. 
