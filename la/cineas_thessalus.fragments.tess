<urn:lofts:fhg.2.cineas_thessalus:1.1> Ephyra, urbs Epiri. Est etiam alia Ephyra Cranon dicta, ut Cineas rhetor et Epaphroditus dicunt.
<urn:lofts:fhg.2.cineas_thessalus:2.1> Olim Cranonii Ephyraei vocabantur, teste Cinea; is enim Ephyram fuisse dicit sub imperio Cranonis, qui quum ad nuptias Hippodamiae ambiendas Pisam profectus esset, ibique vitam amisisset, Thessali in honorem regis defuncti Ephyram urbem, nomine mutato, Cranonem appellarunt.
<urn:lofts:fhg.2.cineas_thessalus:3.1> Suidas, ut Thessalis fabularum additamento gratificaretur, ex ea quae apud Scotussam Thessaliae est Pelasgia in Epirum translatum id fanum ait (est autem Scotussa Pelasgiotidis Thessaliae), comitatasque fuisse mulierum plerasque: ex quarum stirpe ortas fatidicas nostrae aetatis mulieres: atque hinc etiam Jovi Pelasgico esse nomen. Magis etiam fabulosa sunt, quae refert Cineas ....
<urn:lofts:fhg.2.cineas_thessalus:4.1> Cineas dicit, Phegum urbem in Thessalia esse, unde oraculum Jovis Phegonaei (Dodonaei) in Epirum esse translatum.
