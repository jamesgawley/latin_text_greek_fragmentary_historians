<urn:lofts:fhg.4.gorgias_atheniensis:1.1>  Elegantes nostrae Athenae tantam multitudinem tulerunt meretricum, de quibus quoad fieri poterit disseram, quantam fortibus viris clara civitas nulla habuit. Recensuit quidem Aristophanes Byzantius centum et triginta quinque: Apollodorus vero majorem numerum, et adhuc majorem Gorgias; qui dicunt ab Aristophane omissas esse quum alias multas, tum hasce: Paroenam (id est Vinosam) quae cognominata est, et Lampyridem, et Euphrosynen, fullonis filiam. Silentio vero etiam ab illo praeteritae sunt: Megista, Agailis, Thaumarion, Theoclea, quae Cornix cognominata est, Lenaetocystus, Astra, Gnathaena, et hujus neptis Gnathaenium: tum Siga, et Synoris cognomine Lychnus, et Euclea, et Grymaea, et Thryallis; denique Chimaera, et Lampas. 
<urn:lofts:fhg.4.gorgias_atheniensis:2.1>  Stratocles orator amasiam habuit, Lemen (id est, gramiam) cognominatam, quae Parorama [sive Didrachma, sive Panormus?] nominabatur eo quod duarum drachmarum pretio quemcumque volentem conveniebat, ut ait Gorgias in libro De meretricibus. 
