<urn:lofts:fhg.4.baton_sinopensis:1.1>  Diospolis, maxima illa urbs Thebaidis in Aegypto, quae vocatur Hecatompylus, centum portis instructa, ab Osiride et Iside condita est. Antequam a Persis drirueretur, Baton ait habuisse eam vicorum tredecim millia et triginta, hominum septingenta millia, agri dimensi jugera tria millia et septingenta, centum portas egregie instructas, et quadraginta stadia longitudinis. 
<urn:lofts:fhg.4.baton_sinopensis:1.2>  Menecrates Syracusanus eos quos a sacris morbis curasset, scripto cavere coegit, obtemperaturos se illi servosque futuros, ubi convaluissent. Sequebanturque eum, alius Herculis habitu indutus et Hercules cognominatus (Nico stratus is fuit Argivus, sacro morbo liberatus; cujs meminit Ephippus in Peltaste, his verbis: Nonne Menecrates deum Jovem se esse dicebat; Nicostratus vero Argivus, alterum se Herculem?), alius vero Mercurii habitu, chlamydem gestans et caduceum insuperque alas; sic Zelites Nicagoras, is qui etiam tyrannidem suae patriae occupaverat, ut tradit Baton in libris De Ephesiorum tyrannis. 
<urn:lofts:fhg.4.baton_sinopensis:2.1>  Pythagoras Ephesius, everso per insidias illorum, qui Basilidae vocabantur, imperior tyrannus acerbissimus exstifit. Et apud populum qui dem et multitudinem et erat et videbatur gratiosus, tam pollicitationihus spem illorum alens, quam exiguis lucellis eos inescans; viros autem dignitate et auctoritale conspicuos intolerabili quodam modo spoliabat, bonaque eorum publicabat. Ad haec homines innocentissimos acerbissime punire et crudelissime interficere non dubitabat, nulli parcens: ad eam enim rabiem immoderata pecuniae cupiditas hominem impellebat; et calumniis adversus divites facile incendebatur. Itaque vel hisce causis abunde commeruisset, ut pessime omnium mortalium preiret. Sed addebat etiam divini numinis contemptum. Nam multos eorum, quos vi opprimere conabatur, ut diximus, in ipsis templis interfecit. Cujusdam autem filiam, quae in templum confugerat, vi quidem abstrahere non est ausus, sed collocatis ante fores custodibus, puellam fame confectam laqueo vitam finire coegit. Itaque publica lues et annonae penuria consecuta est. Pythagoras autem de sua salute anxius Delphos misit remedium malorum petens. Cui deus respondit templum esse condendum et manes mortuorum placandos. Fuit autem ante Cyrum Persam, ut ait Bato. 
<urn:lofts:fhg.4.baton_sinopensis:3.1>  Hieronymi, Syracusarum tyranni, assentatorem Thrasonem fuisse, qui Carcharus (Asper) cognominatus est, Bato Sinopensis narrat in libro quem de Hieronumi tyrannide composuit; ubi eundem plurimo mero se proluere solitum ait. Hunc vero deinde ut e medio tolleret Hieronymus, effecit alius ejusdem assentator, cui Osis nomen: ipsique Hieronymo persuasit, ut diadema sumeret et purpuram et reliquum omnem ornatum, quem gestaverat Dionysius tyrannus. 
<urn:lofts:fhg.4.baton_sinopensis:4.1>  Bato Sinopensis rhetor libro de Thessalia et Haemonia perspicus declarat Saturnalium festum quam maxime Graecanicum esse, dicitque apud Thessalos Peloria nominari. Verba ejus haec sunt: «Quo tempore sacrificium epulumque publicum celebrabant Pelasgi, renunciavit Pelasgo vir quidam, cui nomen Pelorus erat, vehementibus terrae motibus exortis in Haemonia disruptos esse montes qui Tmpe vocantur, et per intervallum erumpentem aquam paludis in Penei alveum influxisse, regionemque universam quae antea palustria fuisset, denudatam esse, et exsiccatis aquis campos apparuisse mirae pulchritudinis et amplitudinis. Quibus auditis, Pelasgus mensam sibi laute instructam peloro apposuit, et reliqui multa comitate attuler singuli quidquid quisque optimum habebat, mensae nuncii imponentes, ipseque pelasgus prompte ei ministravit, et reliquorum quisque honoratiorum eidem famulabantur, prout cuique offerebatur occasio. Quamobrem, postquam regionem illam occuparunt, ad imitationem, ut aiunt, festi func celebrati, Jovi Peloro sacra facientes, mensas splendide instructas proponunt, tantaque liberalitate humanitateque panegyrin illam celebrant, ut et peregrinos cunctos ad epudlas adhibeant, et vinctos solvant, et servos accumbere et cum omni libertate epulari jubeant, ministeria obeuntiubs dominis: et omnino etiam nunc Thessali maxima celebritate festum illud agunt, et Peloriam nominant.» 
<urn:lofts:fhg.4.baton_sinopensis:5.1>  Baton libro secundo Historiarum Atticarum Herculis et Megarae filios recenset polydorum, Anicetum, Mecistophonum, Patroclem, Toxoclitum, Menebrontem, Chersibium. 
<urn:lofts:fhg.4.baton_sinopensis:6.1>  Baton Sinopensis ait Agim, etsi jubente Arato, pugnare non voluisse. At non legit ille quae ipse Aratus de his defendens se conscripsit. 
<urn:lofts:fhg.4.baton_sinopensis:7.1>  Bato Sinopensis in libro, quem de Ione poeta conscripsit, et bibacem et amoribus deditissimum Ionem fuisse ait. Et ipse quidem Ion in Elegiis, amore se captum Chrysillae Corinthiae profitetur, Telei filiae; quam eandem a Pericle quoque Olympio adamatam Teleclides ait in Hesiodis. 
