<urn:lofts:fhg.4.sostratus:1.1>  Aeolus Etruriae et vicinorum locorum rex ex Amphithea filias sex totidemque filios habuit. Horum maximus natu Macareus Canacen sororem deperiens stupravit. Quo comperto Aeolus gladium filiae misit. Quod illa quasi legem accipiens semet ipsa confodit. Interea Macareus, postquam iram parentis placaverat, in thalamum accurrit; ubi quum sanguinis profluxu emorientem puellam conspiceret, eodem ipse gladio vitam suam circumscripsit. 
<urn:lofts:fhg.4.sostratus:2.1>  E Sostrati libro secundo Rerum Thraciearum. Athesienses contra Thraces bellum gerentes ducem crearunt Codrum. Is quum comperisset oraculum hostibus datum esse, quod victoriam praedicebat, si duci Atheniensium parcerent: assumpto amictu viri qui iigna caedit, cum Thracibus quibusdam ligna colligentibus manum conseruit unumque ex iis falce letale vulnus infligens interfecit. Tum reliqui strategema ignorantes Codrum volentem occiderunt. Sic factum est ut Athenienses, conserto proelio, victoriam deportarent. 
<urn:lofts:fhg.4.sostratus:3.1>  Crescit in Tigride herba, quae hordeo agresti similis est; hanc indigenae calefaciunt in oleo, eoque inuncti nullo morbo laborant, donec eos premit mortis necessitas, ut narrat Sostratus primo libro Historiae fabulosae collectionis. 
