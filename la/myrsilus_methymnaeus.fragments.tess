<urn:lofts:fhg.4.myrsilus_methymnaeus:1.1>  Antissa insula pridem fuit, ut Myrsilus ait: quod autem tum Lesbi nomen Issa esset, insula appellata est Antissa: nunc vero ea urbs est Lesbi. 
<urn:lofts:fhg.4.myrsilus_methymnaeus:2.1>  Pelasgi amplum ac feracem agrum armis sibi parantes, urbesque ceperunt et alias ipsi aediticantes, brevi viribus, fortunis et ceteris felicitatis partibus valde sunt aucti, unde tamen fructus non diu perceperunt. Sed quum maxime rebus omnibus florere viderentur, quadam divini numinis ira exagitati partim cladibus divinitus immissis partim a vicinis barbaris deleti perierunt. Maxima tamen ipsorum pars per Graeciae ac barbarorum regiones rursus est dispersa. De quibus si accurate scribere vellem, longum esset. Ab Aboriginum providentia pauci in Italia manserunt. Malorum igitur, quae familias desolabant, praecipua causa civitatibus videbatur ipsa sterilitas, quae agros vastarat, quod nec in arboribus ulli fructus usque ad maturitatem haererent, sed acerbi deciderent, nec ulla semina, quae geremn emisissent, et florerent, legitimum tempus implerent, et ad justam spicarum magnitudinem pervenirent; nec pecori sufficeret pabulum, quod terra producebat: adeoque aquae partim non amplius ad potum esent idoneae, partim aestate deficerent, partim etiam cum fontibus arescerent. Idem etiam pecoris et mulierum foetibus accidebat. Nam aut abortivi foetus ejiciebantur, aut in ipso partu interibant: nonnulli etiam matribus, a quibus in utero ferebantur, exitio erant. Quodsi quid partus dolores ac periculum vitasset, mutilum ac imperfectum nascebatur; aut alio aliquo vitio affectum indignum erat quod aleretur. Deinde et reliqua multitudo hominum, praecipue adultiorum, variis ac inusitatis morborum et mortis generibus afflictabatur. Quum autem oraculum consuluissent, ut scirent ob cujus dei aut daemonis offensi iram haec mala sibi acciderent, et quibus rationibus ac remediis horum malorum atrocitatem a se sedari posse sperandum esset, deus rspondit, eos voti compotes factos non persolvisse quae voverant, sed res longe pretiosissimas diis adhuc debere. Quum enim Pelasgi in agro suo sterilitate rerumque omnium penuria laborarent, Jovi, Apollini(!) et Cabiris se rerum omnium, quae in posterum nascerentur, decimas oblaturos voverant. Sed quum voti fuissent compotes facti, frugum omnium et pecoris omnis portionem exemerunt et diis obtulerunt, quasi pro solis hisce rebus vota diis fecissent. Myrsilus autem Lesbius haec (iisdem fere verbis quibus ego nunc usus) in historia sua tradit: nisi quod homines istos non pelasgos, sed Tyrrhenos appellat. Cujus rei causam paullo post declarabo. Quum autem oraculum relatum audiissent, conjicere non poterant, quid sibi vellent ea quae dicebantur. Sed illis haesitantibus, quidam ex seniorum numero, oraculo per conjecturas intellecto, eos toto coelo errare dixit, si deos de ipsis injuria conqueri putarent. Ceterarum enim rerum omnium primitias ipsis recte et jure redditas, sed prolis humanae portionem, rem, rem diis omnium longe carissimam, adhuc deberl. Quodsi hujus quoque prolis humanae partem justam accepissent, oraculum satisfactum iri dicebat. Haec igitur aliis quidem recte dici, aliis vero ea oratio ex insidiis composita videbatur. Sed quum quidam sua sentantia auctor illis fuisset, ut deum interrogarent, an ei gratum esset hominum decimas accipere, vatem ad ipsum denuo miserunt, deusque respondit, ut ita facerent. Postea inter eos orta est seditio propter decimationis faciendae modum. Atque primum ipsi civitatum gubernatores inter se tunc sunt turbati, deinde etiam reliqua plebs magistratus suspectos habere coepit, atque nulla disciplina servata, sed, uti fieri solet, oestro qudam et furore divinitus immisso agitati emigabrant, et sedes suas transtulisset. Qui enim necessitudinis vinculo conjuncti erant cum illis qui discedebant, a carissimis deseri et inter inimicissimos remanere nolebant. Atque hi primi postquam ex Italia emigrarunt, per varias Graeciae et barbararum regionum partes sunt vagati. Sed post hosce primos idem aliis accidit. 
<urn:lofts:fhg.4.myrsilus_methymnaeus:3.1>  Myrsilus, ab Hellanico dissentiens, ait Tyrrhenos post patriam relictam in ipsis suae profectionis erroribus, mutato nomine, Pelargos appellatos ob quandam similitudinem avium, quae πελαργοὶ (ciconiae) vocantur; quod gregatim errarent tam per Graeciam quam barbaras regiones: atque murum, quo Athenarum arx cingitur, quique Pelasgicus appellatur, ab his exstructum dicit. 
<urn:lofts:fhg.4.myrsilus_methymnaeus:4.1>  Musae autem, quas Alcander ait genus ducere a Jove et Mnemosyne, et reliqui poetae et scriptores ut deas eas habent et colunt; quin et totae civitates Musis musea exstruunt: eas, quum essent servae, emit Megaclo filia Macaris. Macar hic erat rex lesbiorum, semper autem contendebat cum uxore: indignabunda vero matris vicem dolebat Megaclo; quidni enim doleret? Et Musas has ancillas tot emit numero, et Mysas vocat lingua Aeolica. Has docuit canere et vetera facta numerose ad citharam modulari. Illae vero quum cithara assidue sonarent et pulchre incantarent, Macara demulcebant, et ejus iram sedabant. Qua de causa Megaclo, ut pro matre eis referret gratias, posuit columnas aeneas, et per omnia jussit templa honorari. Et sunt Musae quidem tales. Historia autem apud Myrsilum exstat Lesbium. 
<urn:lofts:fhg.4.myrsilus_methymnaeus:5.1>  Μέλος, quod modulatione fit, vel quod mellis dulcedinem habet. Myrsilus vero Musas, septem illas in Lesbo virgines, luctuosa et lugubria carmina obiisse dicit; atque inde carmina μέλεα (misera, tristia) appellari invaluisse. 
<urn:lofts:fhg.4.myrsilus_methymnaeus:7.1>  Notandum est reliquos auctores ita narrare, ut Veneris ira gravis odor Lemniis mulieribus injectus sit, Myrsilum vero in primo De rebus Lesbiis libro ab iis dissentire. Refert enim Medeam quum ad insulam adnavigaret, zelotypia ductam pharmacum in Lemnum jecisse, atque sic odoris gravedine mulieres affecisse. Atque etiamnunc quotannis diem esse quo viri et juvenes mulieres ob foetorem aversentur. 
<urn:lofts:fhg.4.myrsilus_methymnaeus:7.2>  Lemnium tuens, quasi igneum; et proverbium: Lemnium malum. Lemuii enim quum ex Attica mulieres rapuissent, liberosque ex ipsis suscepissent, una cum liberis eas jugularunt. Thoante autem regnante mulieres viros simul cum feminis ex Thracia accitis interfecerunt, quod ad illis fastidirentur ob foetorem corporis, quem illas Myrtilus invasisse tradit per invidiam Medeae erga Hypsipylen; Caucasus (Caucalus? Asclepiades?) vero quod Lemniae mulieres debitum Veneri honorem non tribuissent. Hinc magna mala Lemnia vocantur. 
<urn:lofts:fhg.4.myrsilus_methymnaeus:7.3>  Myrsilus Lesbius Locros Ozolas nomen nactos esse ex eo narrat, quod in eorum regione foedum aqua odorem habeat, ac prae ceteris ea, quae a Taphio monte in mare fertur, veluti pus sive sanguis putrefactus. Etenim in monte isto Nessum Centaurum, quem Hercules interfecit, esse sepultum. Lemnias vero mulieres graveolentes factas esse pharmaco, quod Medea cum Iasone adveniens in insulam conjecisset. Unde certo quodam tempore ac iis maxime diebus, quibus Medeam affuisse perhibent, tanto mulieres infici foetore, ut nemo accedere ad eas sustineat. 
<urn:lofts:fhg.4.myrsilus_methymnaeus:8.1>  Mysilus, qui De rebus Lesbiis scripsit, in Antissaea regione dicit, quo loco caput Orphei conditum esse indigenae fabulantur ejusque sepulcrum ostendunt, luscinias reliquis canere suavius. 
<urn:lofts:fhg.4.myrsilus_methymnaeus:9.1>  Myrsilus Lesbius in Lepetymno monte ait templum esse Apollinis et heroum Lepetymni, ad quod duo tantum, sicuti Crannone, corvi essent, quanquam haud pauci conspicerentur in locis vicinis. 
<urn:lofts:fhg.4.myrsilus_methymnaeus:10.1>  Myrsilus non solam Inonem Leucotheam appellat, sed Nereides quoque Leucotheas dicit. 
<urn:lofts:fhg.4.myrsilus_methymnaeus:11.1>  Linus, in universum flos; secundum Theophrastum vero narcissus, secundum Myrsilum in Lesbiacis species floris. 
<urn:lofts:fhg.4.myrsilus_methymnaeus:12.1>  Myrsilus Lesbius scribit Enalum Aeolensem, quum amaret Phinei (Sminthei?) filiam, quae oraculo Amphitritae jubente a Penthilidis in mare dejecta fuerat, ipsum quoque in mare insiluisse, salvumque a delphino fuisse ad Lesbum delatum. 
<urn:lofts:fhg.4.myrsilus_methymnaeus:12.2>  Lesbum condentibus oraculum mandaverat, ut quum navigando ad stationem appulissent nomine Mesogeum, quasi Mediterraneum dicas, ibi tum Neptuno taurum, Amphitritae ac Nereidibus vivam virginem demitterent in mare. Septem erant duces ac reges, octavus Echelaus princeps deducendae coloniae oraculo constitutus, isque etiamnum coelebs. Quum reliqui septem sorte de innuptis liberis comparassent, ea filiae Sminthei (supra Phinei) obtigit: hanc igitur vestibus et auro exornarunt, erantque, quum loco appropinquassent, conceptis votis in mare abjecturi. Erat inter eos qui una navigabant adolescens quidam indolis nequaquam malae, cujus nomen Enalus perhibetur: is quum puellae istius amore teneretur, et studio ejus servandae ineffabili duceretur, sub ipsum temporis articulum impetu dato eam complexus, una se in mare demisit. Ac statim quidem fama certitudinis expers, sed cui tamen multi de exercitu fidem adhiberent, didita fuit incolumes eos fuisse in terram delatos. Postea vero temporis aiunt ipsum in Lesbo fuisse visum Enalum, ac narrasse, a delphinis se e mari in continentem citra periculum fuisse evectos. Possem alia his diviniora, ac multorum animos qua percellentia qua demulcentia commemoare: sed difficile est omnibus fidem facere. Quum enim fluctus ingens circa insulam attolleretur, hominesque ad mare accedere non auderent, solum ferunt Enalum accessisse, et secutam eum esse polypodum multitudinem ad templum usque Neptuni, maximo lapidem gestante, quem Enalus dedicaverit: isque lapis a nobis ita dicitur. 
<urn:lofts:fhg.4.myrsilus_methymnaeus:13.1>  Myrsilus Assum a Methymnaeis conditam ait. 
<urn:lofts:fhg.4.myrsilus_methymnaeus:16.1>  Theophrastus ait pulchritudinis certamen fuisse apud Eleos, et magno studio exerceri solitum judicium; praemium autem eorum qui vicissent, fiusse arma. Illa arma ab els Minervae dedicari solita esse, scribit Dionysius Leuctricus; victorem autem, taeniis ornatum ab amicis, in pompa processisse usque ad deae templum. Coronam vero, qua donabantur, ex myrto fuisse tradit Myrsilus in Historicis Paradoxis. 
<urn:lofts:fhg.4.myrsilus_methymnaeus:17.1>  Hunc Nicoclem forma simillimum fuisse Periandro Cypseli filio perhibent, ut Orontem quoque Persam Alemaeoni Amphiarai filio, et Hectori Lacedaemonium quendam, quem Myrsilus narrat, quum id vulgus rescivisset, a turba spectatum venientium conculcatum periisse. 
