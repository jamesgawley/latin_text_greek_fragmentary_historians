<urn:lofts:fhg.4.scythinus_teius:1.1>  Hermippus comicus in iambis ait: In Cylicranum taeniae-similem agrum iter faciens perveni: vidi igitur Heracleam, pulcrum valde oppidum. Sunt autem hi Heracleotae, qui sub Oeta monte habitant, ut ait Nicander Thyatirenus, nomen illos invenisse dicens a Cylice quodam, e Lydia oriundo, uno ex Herculis commilitonibus. Meminit eorumdem Scythinus Teius in opere, quod Historia inscribitur, ubi ait: «Hercules, Eurytum ejusque filium captos occidit, quod tributa exegissent ab Euboeensibus. Cylicranas devastavit, rapina viventes: ibique urbem condidit Heracleam, quae Trachinia appellatur.» 
