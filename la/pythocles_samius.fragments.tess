<urn:lofts:fhg.4.pythocles_samius:1.1>  Quum Poeni societatem cum Siculis adversus Romanos machinarentur, Metellus Romanorum dux soli Vestae rem sacram non fecit: ea ventum classi adversum immisit. Caius autem Julius haruspex cessaturum edixit, si filiam dux immolasset. Coactus itaque hic filiam Metatliam produxit mactatum. Vesta ejus miserta, buculam in ejus locum submisit, ipsamque Lamusium detulit, et draconis qui ibi colitur antistitam fecit. Sic Pythocles tertio Italicorum. 
<urn:lofts:fhg.4.pythocles_samius:3.1>  Hegesisfratus Ephesius civili nece perpatrata Delphos fugit, scitatusque deum est, ubinam locorum sedem poneret. Respondit Apollo, ibi ubi rusticos visurus esset choreas ducere frondibus olivae coronatos. Quod quum ille in quadam Asiae regione deprehendisset, urbem ibi condidit, et (ab oleis) Elaeuntem appellavit. Sic Pythocles narrat tertio Georgicorum. 
<urn:lofts:fhg.4.pythocles_samius:4.1>  Phocaeenses Pythocles tertio De concordia Dianae Tauropolo hominem integrum comburere narrat. 
