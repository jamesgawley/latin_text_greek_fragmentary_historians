<urn:lofts:fhg.3.asclepiades_myrleanus:1.1>  Narrat Asclepiades libro primo De rebus Bithyniae— In Creta Lycastus deperibat Eulimenen, quam Cydon pater Aptero Cretensium principi desponsaverat: cum hac igitur clam rem habebat Lycastus. Quum autem quaedam ex Cretensibus urbibus contra Cydonem insurgerent eumque vehementer urgerent, mittie ad deum legatos, qui percuntentur quid faciendum sit, ut hostibus superior evaderet. Et responsum accepit, immolandam esse virginem heroibus patriis. Accepto ergo oraculo sortiebatur de virginibus omnibus, et fortuna sic ferente, exit filia. Lycastus autem illi timens, indicat ejus corruptionem, et quod multo jam tempore cum ea coiverit. Tum vero populi multitudo multo justius censebat eam mori. Postquam ergo mactata est, jubet Cydon discindere eam circa umbilicum; atque ita inventa est praegnans. Quare Apterus Lycastum gravc facinus in se commisisse ratus, ex insidiis eum adortus occidit, eamque ob causam ad Xanthum in Termera confugit. 
<urn:lofts:fhg.3.asclepiades_myrleanus:2.1>  Paphlagoniam ab Hercule Lyco (Mariandynorum regi) subjectam esse Dinias primo De rebus Argolicis et Asclepiades decimo Rerum Bithyniae narrant. 
<urn:lofts:fhg.3.asclepiades_myrleanus:3.1>  Sangarius, Phrygiae fluvius. (Asclepiades) Myrleanus eum Sangarum dici ait. 
<urn:lofts:fhg.3.asclepiades_myrleanus:4.1>  Asclepiades vero Myrleanus, chamoecerasum quandam arborem vocans, sic scribit: «In Bithynorum regione gignitur chamaecerasus arbor, quae non allam radicem agit; nec ipsa arbor magna, sed rosae frutici magnitudine: fructu Vero ceteris omnibus rebusceraso similis; sed qui largiori copia eo vescitur, hunc non secus ac vinum gravat, et dolorem capiti affet.» Haec (ait Athenaeus) dicere mihi videtur Asclepiades de arbutis: nam, quae arbuta fert arbor, talis est: qui plus septem de ejus fructibus comedit, ei caput dolet. 
<urn:lofts:fhg.3.asclepiades_myrleanus:5.1>  Post hanc urbem Abdera, phoenicum opus haec quoque. Supra haec loca in montanis monstratur Odyssea (Ulyssea) et in ea fanum Minervae, ut Posidonius tradit et Artemidorus et Asclepiades Myrleanus, qui in Turditania grammaticam docuit et descriptionem gentium in istis regionibus degentium edidit. Is tradit monumenta errorum Ulyssis in templo illo Minervae affixa esse, aspides et navium rostra. Apud Callaicos autem consedisse quosdam qui Teucrum in bellum fuerant secuti; ibique fuisse urbes, quarum una Hellenes diceretur, altera Amphilochi: mortuo scilicet ibi Amphilocho, et sociis usque ad mediterranea vagatis: quin et id ait se comperisse, quosdam Herculis sociorum, et Messeniorum inhabitasse Hispaniam; partem autem Cantabriae a Laconibus occupatam fuisse et is et alii perhibent; ibique Opsicellam [Ocelam?] urbem conditam ab Ocela, qui cum Antenore ejusque liberis in Italiam trajecit. 
<urn:lofts:fhg.3.asclepiades_myrleanus:6.1>  Quum prius Iberiae nomine intellectum fuerit quicquid est extra Rhodanum et isthmum qui a Gallicis coarctatur sinubus; nunc eam Pyrena terminant, vocantque eandem et lberiam et Hispaniam, nominibus idem significantibus: [priores autem Hispaniam] solam vocabant eam quae est intra lberum. His quoque qui sunt priores, eosdem Igletas vocabant, regionis cultores non amplae, ut ait Asclepiades Myrleanus. Romani totam regionem promiscue lberaim et Hispaniam nominantes in Interiorem sen Citeriorem, et Exteriorem seu Ulteriorem dividunt: sed tamen accommodata temporum rationibus administratione alias aliter distinguunt. 
