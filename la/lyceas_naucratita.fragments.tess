<urn:lofts:fhg.4.lyceas_naucratita:3.1>  Tachos, rex Aegyptiorum, ludificatus Agesilaum Lacedaemoniorum regem, quum advenisset suppetias ei laturus, essetque brevi statura, regno excidit, deficiente ab illius societate Agesilao. Erat autem dicterium ejus hoc: Parturibat mons, timebatque juppiter: at ille peperit murem. Quo audito iratus Agesilaus ait: «Ego vero tibi aliquando videbor esse leo.» Deinde deficientibus ab illo Aegyptiis, ut Theopompus narrat et Lyceas Naucratita in Aegyptiacis, nullam ei opem ferens Agesilaus eo adegit, ut regno excidens ad Persas confugeret. 
