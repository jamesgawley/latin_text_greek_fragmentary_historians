<urn:lofts:fhg.4.demetrius_callatianus:1.1>  Post haec Pontus est, cujus situm Demetrius, Callatianus scriptor, videtur curiosissime explorasse. 
<urn:lofts:fhg.4.demetrius_callatianus:1.2>  Post Peucen in alto mari Achillis insula (Leuce) sita est, quam habet mansueta multitudo avium, sacrum advenis spectaculum. Non potest ex ea terra continens conspici, quamquam quadringentis tantum distet stadiis, sicuti scribit Demetrius. 
<urn:lofts:fhg.4.demetrius_callatianus:1.3>  Post hos (Sarmatas) est Maeotarum gens, qui taxamatae dicuntur, ut ait Demetrius scriptor; ut vero Ephorus tradidit, Sauromatarum gens. 
<urn:lofts:fhg.4.demetrius_callatianus:2.1>  Demetrius Callatianus terrae motus qui ab antiquis temporibus per Graeciam totam acciderunt, enumersns, Lichadum insularum et Cenaei multas partes demersas narrat, et thermas quae sunt Aedepsi atque in Thermopylis, per triduum retentas, rursum fluxisse, ita quidem, ut Aedepsanae aliis eruperint fontibus. Et Orei murum maritimum et domos ad septingentas corruisse; Echini, Phalarorum et Heracleae Trachiniae magnam concidisse partem, Phalara funditus esse eversa. Similia evenisse Lamiensibus et Larisaeis; et Scarphiam e fundamentis subrutam, et demerso; homines mille septingentis non pauciores, Throniorum dimidiam partem horum et amplius: ac fluctum excitatum trifariam, cujus una pars ad Scarphen et Thronium delata, altera ad Thermopylas, tertia in campum usque ad Daphnuntem Phocidis. Fontes quoque fluminum per aliquot dies fuisse siccatos; Spercheum alveo mutato vias reddidisse navigabiles; Boagrium per aliam decurrisse convallem; Alopes, Cyni et Opuntis multas partes laesas: Oeum autem castellum, quod supra urbem situm fuit, totum eversum, partem muri Elateae concidisse: et apud Alponum, quum Thesmophoria agerentur, viginti quinque virgines in turrim in portu sitam spectandi causa accurrisse ac ruina turris in mare decidisse. Ferunt et Atalantam, quae est juxta Euboeam, ruptura accidente mediam navibus perviam redactam, campos etiam quosdam ad viginti stadia usque inundatos, et triremem quandam e navali ablatam supra muros decidisse. 
<urn:lofts:fhg.4.demetrius_callatianus:3.1>  Anticyra altera est Phocidis urbs, ut Demetrius Callatianus ait, altera apud Malienses est, ut Apollodorus testatur. 
<urn:lofts:fhg.4.demetrius_callatianus:4.1>  Demetrius Callatianus Briarei, unius ex Cyclopibus, liberos esse ait Sicanum et Aetnam, de qua Aetna mons vocatus est. 
<urn:lofts:fhg.4.demetrius_callatianus:5.1>  Hiero Syracusarum tyrannus duo et nonaginta annos natus morbo vitam finivit, ut Demetrius Callatianus et alii tradunt. 
