<urn:lofts:fhg.3.cephalion:3.1>  (Arabas) exceperunt in imperio Assyriorum reges 41, summam potestatem anno 3,216 adepti, et 4,675, amiserunt, quum usque ad Macoscolerum, qui primus supra quadragesimum exstitit et Sardanapalus, pront plerique nobiles historici Polybius, Diodorus, Cephalion, Castor, Thallus et alii testantur, dictus est. 
<urn:lofts:fhg.3.cephalion:4.1>  Urbem etiam magnam in Boeotia Cadmus condidit, quam de nomine suo Cadmeam vocavit, in eaque sedem regni posuit. Et Tiresiam, philosophum Boeotium, ab exilio revocavit. Erat hic belluarum occisor, ditissimus opibus, vir sapiens item magnique nominis; qui et Graecos docuit omnia fortuito ferri, undumque nulla numinis providentia gubernari. Deinde vero conspiratione in illum facta a sacerdotibus, in Daphnaei Apollinis templum relegatus est, ut qui effeminati esset animi, et curiosius rimaret, quo pacto femina ex maris concubitu concipiat, et quomodo sanguinis natura in ossa, carnes, venas, nervos et in sanguinem ipsum distribuatur, et quonam modo foetus in utero vivus efformetur et in lucem prodeat. Quae quidem de eo prodidit sapientissimus Cephalion. 
<urn:lofts:fhg.3.cephalion:5.1>  Lycurgum virum sapientem, cui quae acciderint aperiunt, in auxilium advocant. Is contra Dionysum arma sumens ex Cadmea urbe Boetorumque finibus eum pellere instituit. Quo cognito, Dionysus fuga sibi consuluit, et Delphos profectus diem ibi obiit: ibidem etiam reliquiae ejus in loculo positae sunt, et ipse arma sua in templo suspenderat, ut memoriae prodidit sapientissimus Dinarchus. Eadem etiam habentur apud sapientissimum Philochorum, quo loco ille de Dionyso ait: «Cernere licet ejus sepulerum Delphis juxta Apollinem aureum; basis vero quaedam putatur ejus esse loculus, in quo scriptum legitur: Hic jacet mortuus Dionysus Semeles filius.» Eodem modo Cephalion quoque sapientissimus de his opere suo exposuit. 
<urn:lofts:fhg.3.cephalion:6.1>  Cadmo Boeotorum rege defuncto regnavit Nycteus. Huic filia erat Antiope, Solis templi antistes, quae solares preoes et Bacchanatium ritus sacros edocta, hinc deinde baceha appellata est. Pater ejus Nycteus fratrem habuit, Lycum nomine, Argivorum regem. Is in regno suo babuit virum nobilem, Theoboum nomine, Brontonis cujsudam, Dirces patruelis, e Pici Jovis genere oriundi, filium. Theobous autem ex proposito Argis profectus in Solis templum, ut ibi incubaret, et conspicatus sacerdotem Antiopam, forma staturaque pulcherrimam, deperire eam coepit. Et commoratus in templo sub specie religionis, quum cognatus puellae esset, illectam eam vitiavit gravidamque fecit. Metuens deinde sibi a Nycteo Boeotiae rege, in patriam suam reversus est. Nycteus autem de stuprata filia certior factus e templo extractam interrogavit, ex eaque comperuit vitiatam esse a Theoboo, qui e primoribus Lyci fratris sui, et ex uxoris ejus genere esset. Nescius tamen eam jam praegnantem esse, ad Lycum fratrem Argivorum regem misit, ut ipse etiam examine facto de stupro, inquireret an auctor ejus esset ex Argivis suis aliquis: quod ita esse si comperusset, ut Antiopa poenas daret violatae a sacerdote pudicitiae, simulque in eum animadverteret, qui tale quid in sacerdotale corpus committere ausus esset. Rex autem Lycus quum de Antiopa quaestionem institueret, observata ejus forma, et quum gravidam esse cognovisset, misericordia motus, manere eam jussit, usquedum partum edidisset, poenas deinde laturam temrati sacendotii. Interim Lycus eam Dircae uxori tradidit ad partum usque custodiendam. Peperit vero Antiope gemellos, quos Amphionem et Zethum appellavit. Natos vero infantes Lycus rex in loco qui Junonis deoe dicitur ad Cithaeronem montem exponi jussit. At misertus eorum Ordion quidam agricola puerulos accepit ab iis, quibus eos exponendi cura commissa erat: quumque prole careret ipse, atque etiam sciret, eos matrem habere Antiopam, quam sacerdotem esse cognoverat, suppeditavit ipse infantibus alimoniam. Postea, quum bellum Argivis motum esset, Lycus rex in militiam profectus est, quae diutius eum detinuit. Dirce vero, uxor Lyci regis, reputans cum nondum punissc Autiopam post puerperium, sed sinere eam, quippe qui amore captus clanculum cum puella hac formosissima consuesceret: paucis stipata militibus, eam sibi sumpsit comitem, tanquam in rus secederet; et versus Cithaeronem tendens montem, in vicum, ubi Antiopae filii enutriti erant, devenit. Quod ignorans Dirce taurum silvestrem ex regione illa adduci jussit, cujus cornibus facem adaptans, collo ejus fune circumligato, Antiopam ei alligari jussit, ut a tauro sic distracta periret. Audientes vero qui in vico illo habitabant, destinatum Antiopae supplicium ejusque ejulatus, egressa est numerosa rusticorum turba, quos plurimos Junonis deae vicus habebat, inter quos erant etiam Antiopae filii ambo, et qui eos enutriverat Ordion agricola. Quumque rogarent Dircen, ne tali supplicio Antiopam objiceret, illa dixit eam, quum Solis sacerdos esset, castitatem violasse et ex illicito concubitu filios duos peperisse, adeoque supplicium hoc promeruisse. Amphion autem et Zethus, ubi ab altore suo Ordione didicerant matrem suam esse Antiopam illam supplicio destinatam, collettis in unum regionis illius rusticis, egressi sunt cum iis; et occisis militibus, comprehensam Dircen regalibus suis ornamentis spoliarunt, Antiopamque vinculis exsolverunt. Soluta illa filiis suis, Amphioni et Zetho, imperat ut Dircen e medio tollerent.Illi correptam tauro feroci alligant, a quo raptata periit. Taurus autem ex cursu sitivit; et reperto fonte, bibiturus adstitit. Porro contigit ut, rupto fune, Dirces cadaver prope fontem istum relictum jaceret: hinc ad indigenis fons iste etiam nunc Dirce in regione illa appellatur. Post haec Amphion et Zethus cum Antiopa matre in Boeotiam patriam fugerunt, ibique Boeotis inuotuerunt. Nycteus autem avus eorum, Boeotiae rex, ex morbo senex interiit. Post cujus obitum Boeoti omnes Amphionem et Zethum rogabant, ut Nycteo regi, a quo genus ducebant, ipsi in regno succederent. Itaque reges salutati musici hi, Amphion et Zethus, Boeotis imperabant. Ac statim Amphion Iyricus urbem peramplam condidit, duodecim portas habentem, quum antea vicus fuisset Enchelea dictus. Urbem banc matris jussu a Theoboi patris nomine Thebas vocarunt, in eaque per multos annos regnarunt. Tota deinde in circuitu regio ab urbe Thebae appel. Lata est. Rex interim Lycus, illorum avunculus, in bello mortuus est. Sic vere haec tradidit Cephalion. 
<urn:lofts:fhg.3.cephalion:7.1>  Annis quinquaginta duobus post mortem Pasiphaes acciderunt quae de Phaedra traduntur, sicuti Domninus sapientissimus literis consignavit ... Rex Theseus, ubi audivit quae de uxore sua Phaedra disseminabantur in populum, moleste haec de ea ferebat, filioque suo Hippolyto sucensebat, illis tamen rem non aperuit. Sed taurum album Neptuno immolans filium suum exsecratus diris devovit. Hippolytus vero tribus mensibus post venatum egressus, dum eques aprum insequitur, equo forte cespitante excussus, in terram pronus cecidit; et habenis laevae manus digitis implicatis, ab equo reapiebatur; capiteque sic vulneratum servi in urbem deportarunt, ubi in palatio sex diebus post ex vulnere illo moritur. Annos tum natus erat viginti duos. Theseus autem lugens illum dolores suos Phaedrae aperuit, eamque conviciis onerat dicens quae per urbem ac rus de ejus cum Hippolyto commercio spargerentur. Quibus auditis, Phaedra jurejurando addito affirmavit ignola haec sibi esse, ac rumores ab imperito vulgo de Hippolyto jactatos esse falsos vanosque. Theseus vero fidem non adhibens et primores populi reveritus, ex adspectu eam removit, visumque suum fugere jussit in perpetuum. Ipse interim fatum filii, quem dilcxerat, misere lugebat. Phaedra vero, innocentiae suae sibi conscia, aegre etiam ferens se ob falsum populi rumorem a conjuge suo ejectum esse, pudore victa sibimet ipsi mortem conscivit, annum agens tricesimum nonum, sicuti haec literis prodidit sapientissimus Cephalion, qui poetas etiam perstriuxit, ob ea quae de castissimae Phaedrae et Hippolyti amoribus vanissime fabulati sint. 
<urn:lofts:fhg.3.cephalion:8.1>  Deianiram juvenis quidam Achelous nomine, filius Posidonii, qui Tydeo ex consiliariis erat, desponsam sibi habens, ante nuptias clanculum vitiavit: deinde vero Oeneo, patri ejus, dixit, «Filiam tuam non ducam nisi et regni administrationem mihi concesseris.» Oeneo autem renuente, Achelous cum patre suo bellum ei infert. Necessitate igitur adactus Oeneus in auxilium sibi ex Phthia rrgione Herculem, qui et Polyphemus dictus est, vocavit: cui in uxorem se daturm filiam suam promisit. Polyphemus itaque cum exercitu veniens, in Posidonium filiumque ejus Acheloum arma mivit. In ipso autem congressu Polyphemus Posidonium Acheloi patrem gladio peremit. Unde poetae fabulantur Herculem Acheloi cornu avulsisse, paternum scilicet auxilium. Achelous, ubi patrem caesum vidit, fugam in equo capessit, unde etiam Hippocentaurum fuisse fingunt. Fugientem autem Acheloum dum Polyphemus insequitur, conversus Achelous, sagitta in eum emissa, juxta mamillam vulnerat. Polyphemus autem Acheloum, dum Phorbam fluvium trajicit, sagitta vicissim petivit: qua confossus Achelous ex equo in fluvium deturbatus ibidem periit. Flumen itaque istud Aetoli Acheloum ad hunc usque diem vocant, sicul auctor est sapiens Cephalion. Plyphemus quoque paucis diebus post ex vulnere in mamilla accepto mortuus est. 
