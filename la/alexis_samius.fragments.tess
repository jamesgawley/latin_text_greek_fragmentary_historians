<urn:lofts:fhg.4.alexis_samius:1.1>  Alexis Samius secundo Annalium Samiacorum haec scribit: «Venerem, quae Sami consecrata est, quam alii in Arundinibus, alii in Palude vocant, dedicarunt meretrices Atticae, quae Periclem secutae, quum Samum oppugnaret, magnam ex prostituta forma quaestum fecerant.» 
<urn:lofts:fhg.4.alexis_samius:2.1>  Alexis Annalium Samiorum libro tertio: «Multis e civitatibus, ait, ornatam esse Samum a Polycrate; qui canes adscivsset Molossos et Laconicos, capras e Scyro et Naxo, oves Mileto et ex Attica. Arcessivit vero, inquit, etiam artifices maxinia mercede proposita. Idem, priusquam tyrannidem occupasset, pretiosa stragula et pocula, quae parata habebat, omnibus utenda dare consueverat, qui nuptias aut solemniora quaedam epula celebant.» Quae omnia quum legimus, mirari subit nusquam memoriae prodi, tyrannum mulieres etiam et formosos pueros arcesslsse; qui quidem masculae veneris insano studio tenebatur, et in amando puero rivalis fuit Anacreontis poetae,iraque incensus comam amasii detondit. Primus etiam Polycrates, quas aedificavit naves, eas Samias a patria nominavit. 
<urn:lofts:fhg.4.alexis_samius:3.1>  Aegyptios vero, Hecataeus ait, panivoros esse; qui cyllestibus (id nomen panis subacidi est) vescantur, et hordeum in potionis etiam usum mola frangant. Quare etiam Alexis, in libro de Frugalitate, modico victu usum esse ait Bocchorin et ejus patrem Neochabin. 
