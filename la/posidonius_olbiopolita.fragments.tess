<urn:lofts:fhg.3.posidonius_olbiopolita:1.1>  Rex Macedonum, ut Polybius refert, commisso proelio metum non ferens in urbem equo avectus est, sacram se Herculi rem facere simulans, qui tamen deus trapida a trepido non accipit sacra, neque voti illiciti damnat; atqui fas non est, vel eum qui non jaculetur, scopum tangere, vel eum qui fugiat, victoria potiri, et omnino neque bene agere qui nihil agit, neque malus felix esse potest. Aemilii vero votum deus probabat; in enim hastam tenens robur in bello et victoriam flagitabat, pugnansque dei auxilium poscebat. Verum Posidonius quidam, qui se eo tempore vixisse rebusque his interfuisse scribit atque historiam Persel pluribus libris composuit, Perseum non timoris causa neque sacrificii praetextu discessisse, sed quod pridie equus ei calce crus feriisset, auctor est, in pugna quoque eum, quanquam esset male affecto corpore et amici dehortarentur, jussisse equum sibi, quo extra bellum vehi consuenisset, adduci, eoque conscenso nudum thorace ad phalangem equitasse: ibi volitanitius utrinque omnis generis telis, jaculum ei ferreum adactum, quod mucrone quidem eum non attigerit, sed obliquum juxta latus ejus sinistrum transvolaverit, impetu tamen motus tunicam disciderit, carnemque ita perstrinxerit, ut obscuram sugillationis notam reliquerit, quae ictum multo tempore testata sit. Hoc modo Perseum Posidonius excusat. 
<urn:lofts:fhg.3.posidonius_olbiopolita:2.1>  Fugam quidem nondum dabant, pedem modo ad Olocrum montem referebant: adeo ut id cernens Aemilius prae dolore tunicam suam disciderit (si Posidonio credimus), quum, cedentibus prioribus ordinibus, reliqui Romani phalangem inaccessam videntes densisque sarissis tanquam. vallo praemunitam et ab oppugnatione tutam aversarentur. 
<urn:lofts:fhg.3.posidonius_olbiopolita:3.1>  Caesa Macedonum plus quam viginti quinque millia perhibentur: de Romanis autem, ut Posidonius tradit, centum, ut Nasica, octoginta desiderati sunt. 
