<urn:lofts:fhg.3.sosilus_lacedaemonius:1.1>  Romani, postquam de capto Sagunto nuntium acceperunt, nequaquam illi quidem de bello suscipiendo tunc deliberationem instituerunt, sicut a nonnullis scriptoribus memoriae est proditum; qui sicut a nonnullis scriptoribus memoriae est proditum; qui etiam sententias ab utraque parte dictas libris suis inseruerunt: quo nihil ne fingi quidem absurdius queat. Nam qui fieri potuit, ut Romani, qui superiori anno bellum Carthagintensibus indixerant, si ditionem Saguntinorum infesti ingrederentur, iidem, capta per vim urbe ipsa, tum demum ad deliberandum convenirent, sitne suscipiendum bellum, annon? Quam absurdum vero illud, quod incredibilem senatus moestitiam commemorantes, simul adjiciunt, filios ducodecim dumtaxat annis majores, a parentibus in senatum in troductos; qui publicorum consiliorum facti participes, nemini ne propinquorum quidem quidquam illorum, quae enuntiari nefas, prodiderint? Quae sunt omnia a vero aliena et palam falsa: nisi profecto hoc quoque praeter cetera Romanis fortuna, si diis placet, est largita, ut inde a pueris statim saperent. Verum de talibus scriptis, qualia sunt Chaereae st Sosili, haec sufficiat dixisse: heque enim pro historiis, meo quidem judicio, merentur haberi; sed pro fabulis ex alicujus tonsoris officina, aut vulgi faece profectis. 
