<urn:lofts:fhg.2.clearchus_solensis:1.1> Clearchus Solensis, unus ille ex Aristotelis discipulis, Vitarum libro primo scribit haec: «Praeterea parasitum aunc quidem hominem vocant vilem et ignobilem, olim vero eum qui esset ad convictum cooptatus. Certe vetustis legibus pleraeque civitates, atque etiam ad hunc diem [ nonnultae] honoratissimis magis tratibus accensent Parasitos.»
<urn:lofts:fhg.2.clearchus_solensis:2.1> Euxitheus Pythagoricus, ut ait Clearchus Peripateticus seenndo libro Vitarum, illigatas dixit esse corpori et terrenae vitae animas, poenae caussa : et edixisse deum, ni maneant in his donec ipse ultro eos liberasset, fore ut in plura dein gravioraque mala incidant. Quare omnes, veritas dominorum minas illas, cavere ne sponte vita excedant et solam in senectute mortem libenter admittere, persuasos illam animae liberationem ex dominorum tieri voluntate.
<urn:lofts:fhg.2.clearchus_solensis:3.1> Clearchus secundo libro Vitarum: «Vide, inquit, Lacedaemonios, qui, postquam cosmosandalum invenerunt, conculcato antiquissimo administrandae reipublicae ornatu, praecipites ruerunt. Quare commode in eos dixit comicus Antiphanes in Citharista: Nonne superbiebant olim Lacedaemonii quasi inexpugnabiles, Nunc vero serviunt utentes purpureis reticulis?»
<urn:lofts:fhg.2.clearchus_solensis:4.1> Nunc vero hominum non odores solum, ut ait Clearchus tertio libro De vitis, sed et colores, luxuriosum quidriam habentes, effeminant hos qui illos tractant. Vos vero putatisne elegantiam absque virtute delicati quidquam habere? Atqui Sappho, quum vere quidem mulier esset, eademque poetria, tamen verita est honestatem ab elegantia separare, ita dicens: «Ego amo elegantiam et mihi amor lucis et splendorem et honestatem sortitus est,» testatum faciens omnibus, vitae amorem apud ipsam et splendorem et honestatem habere: sunt autem haec cum virtute conjuncta. «Parrhasius vero pictor, quamquam praeter modum supra artem suam magnificus et arrogans, et liberalem quae dicitur sortem vitamque ex bacillis quibusdam et poculis ducens, verbo tamen virtutem sibi vindicavit, quum omnibus suis quae Lindi sunt operibus haec inscriberet: Elegantis vir vitae virtutemque colens haec pinxit Parrhasius. Cui facetus aliquis, indignatus, puto, quod virtutis splendorem pulchritudinemque pollueret, ut qui, quas fortuna ei dederat opes, illas arroganter ad luxuriam revocasset: mutato verbo pro ἁβροδίαιτος ascripsit ῥαβδοδίαιτος ἀνήρ. Verum, quoniam tamen virtutem se colere ait, ferendus.» Haec quidem Clearchus.
<urn:lofts:fhg.2.clearchus_solensis:4.2> Adeo vero in usu apud veteres fuit luxuria et magnificentia, ut ctiam Parrhasius pictor purpura amictus incederet, aureamque coronam in capite gestans, ut narrat Clearchus in Vitis. Hic enim praeter modum et supra pictoris sortem luxurians, verbis virtutem professus est, et in operibus a se confectis inscribere consueverat: Elegantis vir vitae, virtutemque colens, hocce pinxit. Qua inscriptione indignatus aliquis, pro eo quod ille ἁβροδίαιτος ait, ῥαβδοδίαιτος ascripsit (quasi diceret baculo vivens). Multis vero suorum operum etiam hos versus inscripsit: Elegantis vir vitae virtutemque colens haec pinxit Parrhasius, cui patria est inclyta Ephesus. Nec patris oblitus sum Euenoris qui me genuit legitimum, Graecorum primas in arte ferentem.
<urn:lofts:fhg.2.clearchus_solensis:5.1> Clearchus Solensis, quarto libro Vitarum, postquam de Medorum Luxuria verba fecit, a quibus ea caussa multos, ait, e circumvicinis castratos esse, subjicit deinde: «a Medis acceptam melophoriam Persis fuisse non modo ultionem eorum quae passi essent, verum etiam admonitionem quae (Medos) commonefaceret pristinae satellitum mollitiei, quousque effeminati animi fuissent delapsi. potest enim, ut videtur, immodica illorum et stolida in omni vita mollities etiam ex hominibus lanceis armatis meros facere agyrtas.» Tum in progressu libri ait: «Iis igitur qui delicatiorem aliquem cibum ei excogitaverunt, praemia dans inventi, non aliis honoribus condiens cibos tales apponebat, sed ipse solus his fruebatur; quae ejus sapientia erat. Hoc enim est, opinor, quod dicitur et Jovis simul et regis cerebrum.»
<urn:lofts:fhg.2.clearchus_solensis:5.2> Clearchus, ubi de Persarum rege verba facit, aitque «his qui suaviorem aliquem cibum ei invenissent praemia ab eo proposita esse, (non) prudenter faciente; est enim hoc, puto, quod dicitur Jovis simul et regis cerebrum:» haec deinde subjicit: «Quare omnium felicissimus Sardanapallus, postquam tota vita voluptates coluit, etiam post mortem forma in sepulcrali monumento expressa digitls ostendit, quam sint deridendae omnes res humanae, non valere scilicet digitorum crepitum, quem faciens repraesentatur, et quam nihili sit studium circa reliqua. Apparet tamen non prorsus nihil rerum gessisse Sardanapallum. Etenim monumento ejus inscripta haec verba sunt: « Sardanapallus, Anacyndaraxae filius, Anchialen condidit et Tarsum uno die: at annc mortuus est.»
<urn:lofts:fhg.2.clearchus_solensis:5.3> Jovis cerebrum: in eos qui laute vivunt jactatur proverbium. Clearchus vero, libro quinto Vitarum scribit opiparas ac lautas epulas apud Persas Jovis et Regis cerebrum appellatas.
<urn:lofts:fhg.2.clearchus_solensis:6.1> Clearchus quarto libro De vitis ita scribit: «Lydi, vitae mollitie soluti, viridaria instruxere, quibus pro hortis utentes umbram sectabantur; delicatius existimantes, si omnino solis radiis nullis ferirentur. Ad extremum vero eo progressi sunt contumeliae, ut aliorum uxoribus et virginibus certum in locum coactis, qui ex ea re Hagneon nominatus est, vim inferrent. Denique animis quum essent prorsus effeminatis, virilem vitam muliebri mutarunt. Itaque reginam etiam tyrannicam progenuit illorum aetas, unam ex his quae vim passae erant, Omphalen: quae prima exorsa est meritas a Lydis poenas exigerel. Nam feminae imperio parere, quae contumelia afficit subditos, satis argumenti est imperii per vim parati. Haec igitur quum et ipsa per se feroci esset ingenio, et ulcisci vellet contumelias sibi olim illatas, servis qui in civitate erant filias dominorum matrimonio junxit eodem in loco, ubi ipsa ab illis contumeliam passa erat. In hunc locum per vim congregatas dominas conclusit una cum servis. Quare Lydi acerbitatem rei indignitatemque verbo lenientes, locum illum vocant, dulcem cubitum. Nec vero solae Lydorum mulieres libidini cujusvis prostitutae, sed et Locrorum Epizephyriorum itemque Cypriorum, et omnino omnium qui meretriciae consuetudini filias suas consecrant, verum si quaeris, videntur esse admonitio et ultio pristinae cujusdam quae illos populos afflixisset contumeliae. Adversus illam igitur coortus unus e Lydis vir nobilis, Midas etiam apud ipsos imperio offensus; quum Midas ignavus e deliciis torpens in purpura jaceret, et cum mulieribus lanificio operam daret, Omphale autem omnes qui cum ipsa concubuerant hospites interficeret, de ambobus poenas sumpsit : illi quidem, rudi homini et stolido, aures in longum extrahens; cui, quoniam sensu communi carebat, stupidissimi omnium animalium cognomen impositum est: hanc vero**»
<urn:lofts:fhg.2.clearchus_solensis:7.1> Clearchus quarto libro ait, Milesios Colophoniorum luxuriam aemulatos, eandem finitimis etiam tradidisse; deinde quum id illis exprobraretur, dixisse ipsos sibi: «Domi Milesia et patria, non in medio.»
<urn:lofts:fhg.2.clearchus_solensis:8.1> Ibidem deinde Clearchus de Scythis haec tradit: «Una legibus communibus primum usa erat gens Scytharum; deinde rursus omnium fuerunt miserrimi mortalium ob contumeliam injuriamque. Luxuriae enim dediti erant, ut nemb alius populus magis, quum omnium rerum successu uterentur et divitiis omnibusque copiis abundarent. Apparet id autem etiam nunc ex vestitu et vitae genere, quo hodieque duces eorum utuntur. Voluptati igitur maxime dediti, et primi omnium hominum in luxuriam effusi, eo progressi sunt contumeliae, ut, quocumque venirent, nares hominum decurtarent. Quorum nepotes, postquam alio migrarunt, etiam nunc ab ea contumelia nomen habent. Uxores vero Scytharum corpora mulierum Thracicarum, corum Thracum, qui ab occidente et septentrione Scythis finitimi sunt, variegarunt, subulis picturas quasdam cuti illarum inserentes. Quare multis post annis Thracicae mulieres, quae eam contumeliam passae erant, proprio quodam modo calamitatis notam deleverunt, reliquam etiam insuper cutem totam picturis variegantes : ut injuriae et contumeliae nota quae illis inerat, varie multiplicata, ornatus nomine deleret probrum. Cunctis autem ita superbe Scythae imperarunt, ut servitutis ministeria, quae nemini non lacrimosa erant, etiam posteris declararent, quid illud fuerit quod a Scythis dictum vulgo aiunt. Propter multitudinem igitur malorum quae illos premebant, quoniam ob luctum simul vitae commoditates et comae cujusque cireumcirca populi abstrahebantur, externi populi tonsuram quae fit contumeliae causa, ἀπεσκυθίσθαι vocarunt.
<urn:lofts:fhg.2.clearchus_solensis:9.1> Tarentinos vero, ait Clearchus quarto libro Vitarum, robur et potentiarh nactos, eo luxuriae mollitieique progressos esse, ut totius corporis cutem laevigarent, et hujus deglabrationis exemplum aliis omnibus praeirent. «Gestabant vero etiam omnes (inquit) splendidos vestibus praetextos limbos, quibus nunc luxuriat mollis feminarum vita. Deinde a luxuria ad contumeliam injuriamque progressi, eversa Carbina, uno ex Japygiae (sive Apuliae) oppidis, pueros et virgines et in flore aetatis matronas in Carbinatarum delubra congregarunt, in quibus ipsi sedem figentes nuda illorum corpora totum diem spectanda exposuerunt, ut, cuicumque libitum esset, is tanquam in miserum gregem insiliens, congregatarum flore suas cupiditates expleret, spectantibus omnibus, maxime vero, quos illi minime cogitabant, diis. Quo flagitio ita indignatum est dei nument, ut, quotquot ex Tarentinis illud scelus admiserant, cos omnes fulmine percussos deleret. Et ad hunc usque diem Tarenti unaquaeque domus, quot illa olim ceperat ex his qui in lapygiam missi erant, tot cippos habet pro foribus, ad quos cippos, redeunte eo die quo illi perierunt, neque lamentantur mortuos, nequs consuetis inferiis honorant, sed Jovi Fulminatori sacra faciunt.»
<urn:lofts:fhg.2.clearchus_solensis:10.1> Clearchus quarto libro Vitarum ita scribit: «Dionysius, Dionysii filius, universae Siciliae exsecranda pestis, Locroram in urbem quum venisset, quae ei metropolis erat (Doris enim, mater ipsius, genere fuerat Locrensis), domum in urbe amplissimam serpillo et rosis sterni jussit, in quam per vices arcessivit Locrensium virgines : et nudus com nudis super strato illo sese volvens, nihil ad turpitudinem flagitiumque reliqui fecit. Itaque haud multo post, qui illa contumelia affecti erant, postquam uxorem ejus et liberos in potestatem acceperunt, in via publica prostituerunt, omni contumeliae lasciviaeque genere in eos utentes: tum, expleta libidine, subulis sub manuum unguibus companetos interemerunt. Mortuorum ossa in mortariis contuderunt; reliquam rero carnem distribuentes, diras imprecati sunt his qui non gustarent; quare, pro scelesta imprecatione, carnes illorum in pistrinis comminuerunt, ut in cibo comederentur ab his qui panem conficerent : reliquias vero in mare projecerant. Ipse vero Dionysius ad extremum stipem Matri Deum emendicans tympanumque pulsans, misere vitam finivit. Fugienda igitur luxuria, quae recte τρυφὴ a frangendo nominata est, ut quae vitam omnem evertat, persuasumque habeamus, quovis modo exitiosam esse contumeliam atque injuriam.»
<urn:lofts:fhg.2.clearchus_solensis:11.1> Deliciarum et luxuriae nomine celebratae quoque sunt mensae Siculorum; qui etiam mare, quod illorum insulam alluit, dulce esse dictitant, gaudentes scilicet cibis quos illud suppeditat, ut ait Clearchus, quinto libro Vitarum.
<urn:lofts:fhg.2.clearchus_solensis:12.1> Clearchus, quinto libro Vitarum, scribit, Cantibaridi Persae, quoties mandendo defatigatae essent maxillae, hianti domesticos cibum in os ingerere solitos, tanquam in vas quoddam inane.
<urn:lofts:fhg.2.clearchus_solensis:13.1> Clearchus, quinto libro Vitarum, Sagarin ait Mariandynum prae mollitie usque ad senectutem cibum e nutricis ore cepisse, ne mandendo fatigaretur: eundemque nunquam infra umbilicum protulisse manum.
<urn:lofts:fhg.2.clearchus_solensis:14.1> De Anaxarcho vero Clearchus Solensis, Vitarum quinto libro, ita scribit: «Anaxarcho, ex eorum numero philosophorum, qui Eudaemonici sunt appellati, postquam per eorum stultitiam, qui eum sua magnificentia sustentarunt, opes est consecutus, vinum fundebat nuda puella pubescens, quae forma ceteris praestare videbatur, nudans illa, verum si quaeris, eorum incontinentiam qui ea ad hoc ministerium usi sunt. Ejusdem pistor manicatus et ore capistrato farinae massam subigebat, ne sudor stillans influeret, neve pinsens halitu suo afflaret farinam.»
<urn:lofts:fhg.2.clearchus_solensis:15.1> Quanto his melior Gorgias Leontinos! De quo idem Clearchus, octavo libro Vitarum, ait: «Quia moderate vixit, fere octoginta annos in prudentiae convictu transegit; ac si quando ex eo quaereret quispiam, qua vivendi ratione usus, ita commode et integris omnibus sensibus in tam provecta aetate vitam transigeret? Respondere solebat: Nihil unquam voluptatis causa faciens.»
<urn:lofts:fhg.2.clearchus_solensis:16.1> Clearchus in Vitarum libris, piscium lurconem quendam memorans, ita scribit: «Technon olim tibicen, quum e vita excessisset Charmon tibicen, qui strenuus fuerat obsonii vorator, apopyride, (i. e. piscium sartagine fervida) tumulo ingesta parentavit mortuo.
<urn:lofts:fhg.2.clearchus_solensis:16.2> Clearchus refert, Charmum Syracusium quibusvis ferculis in coena appositis versiculos quosdam et adagia lepide accommodasse. Veluti piscibus: Adsum relicto Aegaeo salso pelago. Buccinis conchis quas κήρυκας (i. e. praecones) Graeci vocant: Salvete, praecones, Jovis nuntii! Flexuosis agnorum aut haedorum lactibus: Tortuosa sanique nihil! Loligini exquisita arte paratae: Sapiens tu quidem, sapiens es! Salsamento ex minutis pisciculis. Nonne a me turbam dispelles? Anguillae excoriatae: Non velata teneras cincinnis ornatas genas. Tales multos, ait, interfuisse Larensii coelleetaneorum suorum fasciculis libellos, veluti symbolas, conferebant. Ait etiam, Charmum, quum ad apposita singula ferenla, ut paullo aute dictum est, aliquid in promptu haberet, eruditum virum apud Messanenses esse habitum : quod et Calliphani contigit, cui Parabrysontis cognomen, qui, quum multorum carminum et orationum principia in suos commentariolos retulisset, tres aut quattuor versus eujusque memoria tenebat, quibus recitatis multiplicis eruditionis laudem affectabat.
<urn:lofts:fhg.2.clearchus_solensis:16.3> Cleanthes Tarentinus, ut Clearchus refert, in conviviis omnia versibus eloquebatur; pariterque Pamphilus Siculus. Velut ista: Da quod bibam, et perdicis crus. Matulam mihi aliquis, aut placentam porrigat.
<urn:lofts:fhg.2.clearchus_solensis:16.4> Archestratus, Syracusius sive Gelous, in opere, cui, Chrysippum si audias, titulus est Gastronomia, quasi dicas Ventri leges; si Lynceum et Callimachum, Hedypathia, id est, Voluptatis institutio; si Clearchum, Deipnologia, i. e de Coenae ratione; si alios, Opsopoeia, i. e. de Obsoniorum apparatu: est vero carmen hexametris versibus compositum, cujus hoc initium: Helladi doctrinae specimen nunc praebeo toti ...
<urn:lofts:fhg.2.clearchus_solensis:16.5> Clearchus tradit, Philoxenum, quum in patria, tum in aliis civitatibus, postquam lavasset, domos circumire solitum, servulis comitantibus, qui oleum, vinum, garum, acetum aliaque condimenta ferrent; tum alienas domos ingressum, quae pro aliis coquebantur, ea ipsum, injectis quae opus forent, condivisse, eoque labore defunctum epulis accubuisse. Idem quum Ephesum aliquando navigasset, reperissetque vacuum obsonio forum, causam percunctatus, ubi ad nuptias omnia coempta fuisse cognovit, lotus ad sponsi domum perrexit, non invitatus. Tum post coenam carmen nuptiale canens, cujus erat initium: Nuptioe, dearum splendidissima! Mirifice omnes oblectavit: erat enim dithyrambicus poeta. Rogante vero sponso, num postridie rursus apud eum vellet coenare: Sic sane, inquit, obsonium si nemo vendat.
<urn:lofts:fhg.2.clearchus_solensis:17.1> Clearchus in Vitis scribit, eo saevitiae progressum esse Phalaridem, ut lactentibus vesceretur infantibus.
<urn:lofts:fhg.2.clearchus_solensis:18.1> Clearchus in libris De vitis, de Dario loquens qui ab Alexandro sublatus est, scribit: «Persarum rex, praemia statuens his qui novas sibi voluptates indicarent, ab omnibus iis deliciis frangi evertique suum imperium passus est: nec prius intellexit ipsum se debellare, quam alii renuntiati sunt sceptrum manu tenentes.»
<urn:lofts:fhg.2.clearchus_solensis:19.1> Albi jecinoris homo] Clearchus libro De vitis auctor est, quorum hepati certum quoddam vitium acciderit, meticulosos reddi. De quibus usurpatum proverbium.
<urn:lofts:fhg.2.clearchus_solensis:20.1> Tithoni senectus] De longaevis et decrepitis usurpatum. Ferunt enim Tithonum ex voto, senio deposito, in cicadam mutatum, auctore Clearcho, libro de Vitis.
<urn:lofts:fhg.2.clearchus_solensis:21.1> Clearchus Melanthium ita precatum esse scribit: «Tithono, inquit, Melanthius consultior fuit. Ille enim, quoniam immortalem se fieri concupiverat, in cunis suspensus haeret, omnibus vitae voluptatibus ob senectuem privatus; Melanthius vero, voluptatis desiderio captus, precatus est, ut volucris longo collo praediti guttur sibi daretur, quo diutius ipsi duraret voluptatis sensus. » Idem Clearchus narrat, Pithyllum, qui Catillo cognominatus est, non solum membraneo tegmine involvisse linguam, verum etiam crustam illi ceu loricam induxisse, luxuuuriae causa, et denique piscis affrictu illam repurgasse. «Solusque ille e catillonum numero digitalibus utens cibos comedebat, ut eos quam ferventissimos linguae tradere hominum miserrimus posset.»
<urn:lofts:fhg.2.clearchus_solensis:22.1> Clearchus scribit: «Polycrates, delicatae Sami tyrannus, ob vitae lasciviam periit, quum omne genus mollitiei Lydorum aemularetur. Quare dulci Anconi, qui Sardibus vocabatur, apud Samios Lauram opposuit in urbe, et Lydorum floribus opposuit, famosos illos Samiorum flores. Erat autem Samiorum Laura vicus quidam in urbe, mulieribus publicis repletus, et omnibus ad voluptatem et intemperantiam facientibus cibis, quibus revera ille implevit Graeciam. Sunt autem Samiorum flores, mulierum et virorum excellentes formae, atque etiam totius civitatis in temulentia et festis diebus et hilaritas et loetitia.» Et haec quidem Clearchus.
<urn:lofts:fhg.2.clearchus_solensis:23.1> Clearchus de Eraminonda ita scribit: «Epaminondas Thebanus his quidem gravior: sed tamen parum decora ratione in colloquiis cum mulieribus de animi sui sententia dimotus est, si quis illud quidem cogitet quod cum Laconis uxore gestum est.»
<urn:lofts:fhg.2.clearchus_solensis:24.1> Ut paucis concludam, quod ait Solensis Clearchus, vos non tolerantiam constantiamque vitae exercetis, sed caninam revera vitam agitis : quamquam, quum in quattuor rebus excellat canum natura, vos ex his pejora seligentes imitamini.
<urn:lofts:fhg.2.clearchus_solensis:25.1> Clearchus Solensis in libro quem Gergithium inscripsit, exponit etiam unde initio nomen assentatorum progressum sit. In eo libello ipsum illum Gergithium, cujus nomen titulus praefert, statuit unum ex Alexandri fuisse assentatoribus. Exponit vero ita: «Assentationem, ait, humiles reddere animos moresque assentatorum; quandoquidem illos fere contemnunt hi quibuscum versantur. Argumento esse, quod onmia patiantur, bene gnari quid sit quod illi audeant. Tum vero, quum jam per se inflati sint ii quibus assentantur, prorsus etiam vanos futilesque eos sua adulatione reddunt, faciuntque ut supra omnes alios elatos se illi existiment.» Tum de adolescentulo quodam verba faciens, Paphio genere, conditione rege: «Hic adolescentulus, ait (nomen ejus non edidit), ob immodicum luxum cubabat in lectulo pedibus fulto argenteis, constrato tapete nudo Sardiano ex eo genere qui sunt pretiosissimi. Superne corpori injectus erat purpureus tapes utrimque villosus, cui Amorginum tegmen circumdatum erat. Tres autem habebat pulvinos byssinos purpureis fimbriis praetextos, quibus se defendebat nne calor ipsi incommodaret; duos vero a pedibus hysgino tinctos ex eo genere qui Dorici vocantur: super his recumbebat candida laena indutus.» «Est autem vetusto usu apud omnes Cypri reges receptum nobilium assentatorum genus, tanquam rebus ipsorum utile. Lnprimis enim commodum est tyranno, tales homines in parato habere. Horum aute, quasi quidam Areopagitae essent, neque numerum, neque faciem, exceptis illustrissimis, novit nemo. Jam qui in urbe Salamine sunt assentatores, a quibus omnes in reliqua Cypro originem traxerunt, in duas distribuuntur familias, unam eorum qui Gergini appellantur, alteram eorum qui Promalanges. Ex his Gergini, immiscentes se oppidanis, quum in artificum officinis, tum in foris, auscultant sermones, speculatorum vice fungentes, et quidquid audiverunt, id quotidie regiis principibus, quos ἄνακτας vocant, renuntiant. Tum Promalanges eorum causa, quae ab his renuntiata sunt, uberius inquirunt, si quid inquisitione dignum visum est; suntque veluti investigatores. Et sunt horum congressus et colloquia cum omnibus ita artificiosa atque blanda, ut verum mihi videatur id quod ipsi profitentur, ab his in extera loca sparsum esse semen illustrium assentatorum. Nec enim mediocriter sua arte gloriantur, quod in honore sunt apud reges, verum etiam narrant, Gerginorum aliquem, ex illo Trojanorum genere oriundum, quos ex captivis sibi Teucer adjunxit, cum eisque in Cyprum habitatum concessit, illum igitur Gerginum, aiunt, paucis comitantibus secundum oram maritimam versus Aeolidem navigasse, priscas majorum sedes exquisiturum instauraturumque; assumptisque Mysorum nonnullis, oppidum circa Idam montem Troadis condidisse. Oppidumque illud olim quidem a familiae nomine, unde ortum duxit, Gergina nominata est, nunc vero Gergitha vocatur. Videntur enim nonnulli ex ista navigatione abstracti in Cumaeorum regione appulisse, Cyprii genere, non ex Thessalica Tricca, ut affirmarunt nonnulli; quorum mederi errori ne Asclepiadis quidem datum esse arbitror.» «Fuerunt vero apud nos etiam sub Glue Care feminae quoque principibus matronis addictae, quae Colacides appellabantur. Quarum reliquae nonnullae, quae cis mare advenerunt, ad Artabazi et Mentoris uxores accitae, mutato nomine Climacides appellatae sunt, nomine a re ipsa desumpto, quae erat hujusmodi. Quo placerent mulieribus, a quibus erant arcessitae, scalam efficiebant ex se ipsis, ita ut per ipsarum terga illae, quoties carpentis veherentur, et ascenderent et descenderent. Eo luxuriae, ne miseriae dicam, sua arte stultissimas illas adduxere. Itaque hae, ex mollissima vita per fortunam dejectae, duram in senectute vitam vixerunt: illae vero, quae ab his nostris ista acceperant, postquam potestate exciderunt, in Macedoniam delatae sunt, ubi rerum dominas reginasque quales sua consuetudine reddiderint, ne eloqui quidem honestum est. Verbo dicam, magicas artes et in se et in aliis exercentes, tauropolae ac vere dixerim triviae quaedam factae sunt omni genere immunditiarum plenae. Talium tantorumque malorum causa adulatio his est, qui ejus lenocinio demulsi eam admittunt.» In progressu vero sermonis rursus haec dicit Clearchus: «Jam vero ob istarum rerum usum merito aliquis reprehenderit illum, quem dixi, adolescentulum. Pueri enim ex modico intervallo ab lectulo stabant tunicis vestiti. Quum vero tres sint viri, quorum causa nunc institutaa est tota haec disputatio, quorum etiam cuique apud nos proprium a re ipsa cognomen est : eorum unus lectulo a pedibus assidebat, qui pedes adolescentuli suis genibus impositos tenui veste contegebat; qui quid porro fecerit, etiam me non dicente haud obscurum est. Vocatur autem hic ab indigenis Parabystus (i. e. intrusus), quia in eorum etiam consuetudinem, qui non sponte eum recipiunt, artificiosa sua adulatione sese ingerit.Alter in sella quadam sedebat juxta ipsum lectulum posita, et ab adolescente totus pendens, quum manum ille languide demitteret, cupide eam prehendens demulcebat, et digitos singulos vicissim prehensos trahebat et extendebat, ut apte appositeque dixisse videatur is qui primus Sicyam (i. e. cucurbitulam) hunc appellavit. Tertius vero, nobilissimus, Ther cognominatus (i. e. fera, sive leo), qui totius ministerii antesignanus erat, ad caput ejus astans byssinorum cervicalium ejusdem particeps erat, familiariter admodum in iis reclinatus. Et laeva quidem manu molliusculum adolescentuli capillum adornabat, dextra vero Phocaicum flabellum ultro citroque movens, veluti oscillans (vel veluti oscillam) jucundus erat; sed ita leniter id faciebat, ut non idcirco muscae prorsus arcerentur. Quare iratus ei aliquis deus ingenuus muscam adolescentulo immisit, non aliam atque illam cujus audaciam a Minerva immissam Menelao esse Homerus ait: ita valida erat et animo interrito. Quum igitur morderetur adolescens, tam immaniter exclamavit hic homo pro illo, atque ita iratus est, ut unius illius muscae odio omnes aedibus expelleret. Ex quo etiam apparuit, ad hoc ministerium illum se constituisse.»
<urn:lofts:fhg.2.clearchus_solensis:26.1> «Fuerit igitur praedicti adolescentuli adulator malacocolax, ut ait Clearchus, id est mollitiei adulator. Nam praeterquam quod tali homini adulatur, habitum ejus formamque consentientem his quibus adulatur fingit: et modo cubito propellit alios dimovetque, modo involvit se panniculis. Quare etiam alii eum paranconisten appellant, id est, cubito depulsorem, alii schematothecam, id est variarum formarum promptuarium. Vere enim assentator idem atque Proteus esse videtur. Fit enim multiplex et omnifarius, non modo quod ad formam attinet, sed et quod ad sermonem: ita variare vocem novit.»
<urn:lofts:fhg.2.clearchus_solensis:27.1> Clearchus, o optime, secundo libro De institutione ita seribit: «Superest aliquis Syrbenaeorum chorus in quo singulos oportet occinere quidquid cuique visum fuerit, nihil attendentes ad praesidentem chori magistrum, qui ipse multo etiam his tumultuosior spectator est. Et, quod parodus Matron ait, Illi enim omnes, qni olim fuerant, praestantissimi viri, Euboeus et Hermogenes, nobilesque Philippi, illi igitur mortui sunt, et Ditis subierunt domos. Est vero quidam Cleonicus, cui immortalis obtigit senectus, neque poetarum ignarus, nec scenicarum fabularum: cui, ut mortuns etiam loquatur, dedit Proserpina.»
<urn:lofts:fhg.2.clearchus_solensis:28.1> Clearchus Solensis De institutione etiam gymnosophistas magorum posteros esse dicit.
<urn:lofts:fhg.2.clearchus_solensis:29.1> Maneron Aegyptii dicunt communi consensu statui a magis (Musis) edoctum fuisse, ac propterea omnium ore celebrari, uti Clearchus refert in libris De institutione.
<urn:lofts:fhg.2.clearchus_solensis:30.1> Clearchus, primo libro De amicitia, Themistoclem ait, postquam triclinium singulari elegantia construendum curasset, dixisse, contentum se fore, si amicis illud implere possit.
<urn:lofts:fhg.2.clearchus_solensis:31.1> Clearchus, secundo libro De amicitia, scribit: «Stratonicus citharista, quando quietem volebat capere, puerum semper jussit sibi potum afferre: «Non quod sitiam, dicere solebat, sed, ne sitiam.» Byzantii vero quum citharoedus aliquis prooemium quidem belle cecinisset, reliqua vero prorsus perperam, surgens Stratonicus alta voce proclamavit: «Mille drachmas accepturum, si quis citharoedum Indicaverit, qui prooemium istud cecinisset.» Interrogatus ab aliquo, quinam essent homines miserrimi? respondit: «In Pamphylia miserrimos esse Phaselitas; Sidetas vero omnium totius orbis gentium.»
<urn:lofts:fhg.2.clearchus_solensis:32.1> Clearchus Solensis primo Eroticorum: «Nullus assentator, inquit, constans amicus est. Consumit enim tempus mendacium illorum, qui amicitiam simulant. Amator vero assentator est et amicitiae simulator ob aetatis florem sive formae pulchritudinem.»
<urn:lofts:fhg.2.clearchus_solensis:33.1> Vere, quemadmodum Clearchus ait primo libro Eroticorum, dixisse inquit Lycophroniden: Nec adolescentulum, nec virgines aurum gestant s, nec mulieres amplos sinus habentes tam pulchra facies, quam modesta decet. Pudor enim florem inspergit.
<urn:lofts:fhg.2.clearchus_solensis:34.1> Clearchus primo libro Eroticorum haec scribit: «Gyges Lydorum rex, non modo dum viveret amasia, miro illius amore tenebatur, cui et sese et universum regnum tradiderat; sed et quum e vivis illa discessisset, congregatis omnibus Lydiae incolis tumulum ei exstruxit, qui ad hunc diem Hetaerae Lydiae monumentum appellatur, ea altitudine, ut, quemcumque tractum terrae intra Tmolum peragraret, quocumque se verteret, monumentum illud in oculis haberet, essetque illud in conspectu omnium Lydiam incolentium.»
<urn:lofts:fhg.2.clearchus_solensis:35.1> Pericles Olympius, ut ait Clearchus primo libro Eroticorum, propter Aspasiam, non hanc juniorem (Cyri amicam), sed illam quae cum sapiente Socrate versata est, tanlam licet prudentiae laudem, tantamque in republica potentiam consecutus, nonne totam conturbavit Graeciam?
<urn:lofts:fhg.2.clearchus_solensis:36.1> Videte igitur vos, philosophi, qui praeter naturam Venere (mascula) utimini et impii estis adversus deam, ne eodem modo pereatis. Nam etiam pueri tum tantum pulchri sunt, ut aiebat Glycera meretrix, quo usque mulieribus similes sunt, quemadmodum Clearchus refert.
<urn:lofts:fhg.2.clearchus_solensis:36.2> Vos vero, o philosophi, etiamsi amore aliquando capti mulierum in animum induxeritis fieri non posse ut illis potiamini, discite *** cessant amores, ut ait Clearchus. Nam et aeneam vaccam, quae ad Pirenen est, bos conscendit, et cum picta cane et columba et ansere congredi canis, columba et anser, easque inscendere voluerunt; quod quum fieri non posse cognoscerent omnes, destiterunt : quod ipsum etiam Clisopho usu venit Selymbriano. Hic enim Sami captus amore statuae ex Pario marmore, inclusit sese in templo, quasi quum illa congredi posset, et quum non posset ob saxi frigiditatem renixumque, tum quidem cupiditate abstitit, et praetendens carunculam explevit libidinem.
<urn:lofts:fhg.2.clearchus_solensis:36.3> Aegii puerum amavit anser, ut Clearchus narrat primo libro Eroticorum, pueroque illi Theophrastus in Amatorio ait nomen fuisse Amphilocho, fuisse autem genere Olenium.
<urn:lofts:fhg.2.clearchus_solensis:36.4> In Leucadia pavonem ait Clearchus tam vehementer amasse virginem, ut illa mortua ipse cum ea exspiraret.
<urn:lofts:fhg.2.clearchus_solensis:37.1> Clearchus, libro primo Eroticorum, nomium (i. e. pastorale) vocari ait canticum quoddam ab Eriphanide ductum. Scribit autem in hunc modum: «Eriphanis poetria melica, amare capta Menalcae venatoris, venabatur et ipsa, sua persequens desideria. Discurrens igitur et errans omnia montana nemora emetiebatur, ita ut fabulae sint lus qui dicuntur cursus, utque non modo hominum ii etiam qui naturalis omnis amoris maxime expertes erant, verum etiam belluarum ferissimae malis illius illacrimarentur, sensu quodam amatoriae spei tactae. Itaque etiam carmina fecit, cum illisque deserta oberravit, ut aiunt, alta voce clamans, cantansque nomium, quod vocatur, carmen, in quo est istud: Ingentes quercus, o Menalca.»
<urn:lofts:fhg.2.clearchus_solensis:38.1> Quaeris cur, si coronatorum dissolvuntur coronae, ii, quibus id accidit, dicantur amore capi? «Utrum, quoniam amor aufert morum ornamentum his qui amant, ideirco jactura conspicui ornamenti (verba sunt Clearchi, primp libro Eroticorum) pro signo quodam habetur, quo declaretur morum ornatum amisisse eos quibus id accidit?» etc.
<urn:lofts:fhg.2.clearchus_solensis:39.1> Clearchus Solensis in Amatoriis: «Quid causae est, ait, cur flores et poma et id genus alia manibus gestamus? An, quod natura in his qui talibus delectantur, ostendit, esse eos pulchritudinis appetentes? Igitur veluti documentum naturae suae pulchros flores fructusque in manibus habent eisque delectantur? An duarum rerum causa circumferunt ista? Exsistit enim per haec illis et initium congressus (ἐντεύξεως conj.), et documentum ejus quod cupiunt :nam (obviam venientes) qui ab illis petunt ut sibi impertiant, allo quuntur eos; et jpsi, quum illis dant, significant oportere et illos suae pulchritudinis copiam facere. Nam qui petit ut sibi de venustis floribus fructibusque impertias, is quum accipit, eo ipso invitatur ut vicissim sui corporis venustatis participem se faciat. Fortasse etiam delectantur horum pulchritudine et penes se ista gestant, quo consolentur leniantque vehemens desiderium pulchritudinis eorum quos amant :nam harum rerum praesentia retunditur eorum quos amamus desiderium. Nisi potius proprii ornatus causa, quemadmodum alia quae ad ornamentum corporis pertinent, gestant ista eisque delectantur: non modo enim qui coronantur venustis floribus, sed et qui manibus gestant, eorum universae formae venustas aliqua et ornatus inde accedit. Fortasse vero etiam quod quaecumque Pulchra sunt amant : declarat enim rerum pulchrarum amorem delectatio quam ex vernorum florum fructuumque horaeorum aspectu percipimus :pulchra quippe revera est autumni et veris facies, in fructibus floribusque conspecta. Aut omnes amantes, ob hunc ipsum animi affectum ad luxuriam et elegantiae studium propensi, florum venustate cultum sibi conciliare gestiunt. Natura enim ingenitum est his, qui pulchri et venusti esse sibi videntur, ut flores colligant. Quare et Proscrpina cum suis comitibus flores collegisse fertur, et Sappho ait, puellam se vidisse teneriusculam flores decerpentem.»
<urn:lofts:fhg.2.clearchus_solensis:40.1> Clearchus secundo libro Eroticorum ait, amatoria cantica et Locrica quae vocantur, nihil a Sapphus et Anacreontis carminibus differre.
<urn:lofts:fhg.2.clearchus_solensis:41.1> Alexis alicubi dimidiatas dixit ovorum partes. Subventanea vero ova et ἀνεμιαῖα dicebant et ὑπηνέμια. Ova vero vocabant olim, quae nunc ὑπερῷα (superiora aedium tabulata) dicimus, ut Clearchus docet in Eroticis, ubi ait Helenam, quoniam in ejusmodi conclavi educata est, vulgo creditam esse ex ovo fuisse natam.
<urn:lofts:fhg.2.clearchus_solensis:42.1> His dictis Myrtilus quum taciturus videretur: At propemodum, inquit, viri amici, oblitus eram Antimachi vobis Lydam nominare, itemque cognominem hujus aliam Lydam, quam amavit Lamynthius Milesius. Uterque enim horum poetarum, ut ait Clearchus in Amatoriis, barbarae Lydae desiderio flagrans, carmen Lydam inscriptum, alter elegiacum, lyricum alter, composuit.
<urn:lofts:fhg.2.clearchus_solensis:43.1> Enimvero Speusippus in libro qui De coena Platonis funebri inscribitur, et Clearchus in Laudatione Platonis et Anaxilaides secundo De philosophis libro asserunt Athenis famam esse Aristonem Perictionae, quum esset speciosissima, vim inferre conatum esse : verum fuisse illius conatus irritos, vidisseque in somnis Apollinem, atque eo auctore mundam a conjugali copula, quoad pareret, uxorem servasse.
<urn:lofts:fhg.2.clearchus_solensis:44.1> De venatione coturnicum singulare quiddam tradit Clearchus Solensis in libro qui inscribitur De his quae in Platonis Republ. Ex ratione mathematica dicta sunt, ubi ita scribit: «Coturnices quo tempore veneris pruritu concitantur, si quis ex adverso earum speculum posuerit, et tendiculam ante speculum, currentes ad imaginem in speculo conspectam, incidunt in tendiculam.» Idem de graculis, qui vocantur, simile quiddam narrat, dicens: «Atque etiam graculis tale quid accidit propter innatum sui similium amorem. His enim, quamvis adeo versutia praestantibus, tamen si patera apponatur oleo repleta, in labio paterae residentes, et introrsum spectantes, cum impetu ruunt versus avem quam intus conspexerunt. Itaque oleo madentibus conglutinantur alae, et facile ipsae capiuntur.»
<urn:lofts:fhg.2.clearchus_solensis:44.c.1> Daedalus Platonicus et Clearchus phialam a Croeso ad Pittacum missam atque sic per orbem (sapientium) circumlatam esse dicunt.
<urn:lofts:fhg.2.clearchus_solensis:44.c.2> Pittaco exercitium erat triticum molere, ut Clearchus philosophus testatur.
<urn:lofts:fhg.2.clearchus_solensis:45.1> Quasnam vero poenas dabant Athenis hi qui propositum griphum solvere non possent, si quidem phialam mixtam biberunt, ut ait Clearchus in Definitione? Idem vero etiam libro primo De adagiis sic scribit: «Griphorum propositio solutioque non est aliena a philosophia, et in his veteres specimen edebant eruditionis. Quas enim in conviviis quaestiones proponebant, non erant illae similes his quae nostris temporibus agitari solent, quum quaerunt invicem, quodnam genus venerei concubitus sit jucundissimum, aut quis qualisve piscis sit suavissimus, aut quis maxime in praesens vigeat? Tum quis post Arcturi aut Pleiadum ortum, aut post Caniculam maxime edendo sit? Et super his praemia vincentibus statuunt oscula, odiosa hominibus ingenuum sensum habentibus; poenam vero victis, bibere merum, quod libentius bibunt quam sanitatis poculum. Sunt sane haec prorsus talia, ut iis conveniant hominibus qui Philaenidis et Archestrati scriptis innutriti sunt, et omnino gastrologiis (i. e. iis doctrinis quae ventrem curare docent) dant operam. Sed tales potius quaestiones olim proponebant. Postquam primus versum aliquem dixisset, tenebatur quisque dicere versum sequentem; aut si quis primus aliquem locum communem (e poeta quodam) protulisset, singuli dicebant alterius cujusdam poetae locum, si quis eandem sententiam enuntiasset. Ac deinde singuli iambum etiam recitare tenebantur. Ad haec recitare jubebantur versum quemcumque tot syllabarum quot esset praescriptum: item quaecumque pertinent ad litterarum aut syllabarum notitiam. Similiter jubebantur nomina dicere unius cujusque e ducibus Graecorum ad Trojam, vel e ducibus Trojanorum; aut edere nomen civitatis Asiae a data quadam littera incipiens, tum proximus nominare debebat Europae urbem, et reliqui per vices pergere, sive Graecae civitatis sive barbarieae nomen fuisset quaesitum. Itaque lusus ille, quum non inconsultus esset, occasionem praebebat unicuique eruditionis suae specimen edendi. Et praemium propositum erat corona et plausus : quibus rebus maxime dulcescit mutua amicitia.» Haec igitur Clearchus scripsit.
<urn:lofts:fhg.2.clearchus_solensis:46.1> Clearchus Solensis, discipulorum sapientis Aristotelis nulli secundus, primo libro De paroemiis, «Latonam, ait, quum ex Chalcide Euboeae Apollinem et Dianam Delphos duceret, ad Pythonis qui vocatur specum fuisse. Ibi quum in eos Python impetum faceret, Latona liberorum alterum ulnis complexa saxum illud conscendit, quod etiamnum pedi Latonae ex aere fabricatae subjectum est, imaginem rei tunc gestae, prope Delphicam platanum dedicatum, dixitque: ἵε, παῖ, quum forte tela manibus teneret Apollo. Id est autem quasi dicas: «Mitte telum, fili» et: «feri, fili.» Itaque ab illo tempore aiunt dici solitum illud: ἴε παῖ et ἵε παιών.
<urn:lofts:fhg.2.clearchus_solensis:47.1> Traditur porro, ubi per metum fugiat, mutare polyrom colorem, et similem fieri locis in quibus occultetur: quemadmodum etiam Megarensis Theognis in elegiis ait: Polypi mentem tene versipellis, qui petrae cuicumque adhaeserit, talis visu apparet. Similiter et Clearchus tradit secundo libro De proverbiis, ubi hos etiam versus apposuit, cujusnam sint auctoris non declarans: Polypodis mihi, fili, mentem tenens, Amphiloche nobilis; eis te accommoda, quorumcunque ad gentem veneris. Idem Clearchus scribit, circa Troezenen olim nefas habitum esse venari vel eum qui sanctus dicitur polyrum, vel polypum remigantem. Vetitum erat quum his vesci, tum et marina testudine. Est autem polypus tabi obnoxius, et alioqui valde brutus. Etenim ad eorum manum qui captant accedit, et a persequentibus interdum se non recipit. Tabescunt autem eorum feminae post partum, et elanguescunt; quare et facile capiuntur. Conspecti sunt etiam nonnunquam in siccum exeuntes, maxime vero in loca asperiora; fugiunt enim laevia. Delectantur etiam arbusculis nonnullis, praesertim oleis, et deprehenduntur nonnunquam caudicem cirris suis circumplexi. Deprehensi sunt etiam ficubus ad mare natis adhaerentes, ficosque comedentes, ut ait Clearchus in libro De his quae in aqua degunt. Delectari autem illos olea, hoc etiam documento est, quod, si quis ramum hujus arboris in mare demiserit in quo degant polyri, et paullum temporis manserit, sine labore extrahat adhaerentes ramo quotquot voluerit. Habet autem polypus alias quidem partes robustissimas, cervicem vero parum validam.
<urn:lofts:fhg.2.clearchus_solensis:48.1> Nihil sacri es] Refert Clearchus Herculem conspecta Adonidis statua hoc extulisse, Nihil sacri. Usurpatur proverbium de usquequaque ineptis atque inutilibus.
<urn:lofts:fhg.2.clearchus_solensis:49.1> Clearchus Solensis, in libris De adagiis, ait: «Lacedaemone festis quibusdam diebus viros caelibes nuptae mulieres circa altare trahentes colaphis caedunt; quo illi, indignitatem ejus contumeliae fugientes, naturali affectui procreandae sobolis pareant, et tempestivum ineant matrimonium. Athenis vero primus Cecrops unam uni junxit, quum promiscui olim congressus et communes nuptiae fuissent. Quam ob causam etiam, ut statuunt nonnulli, διφυὴς habitus est Cecrops (I. e. duplicis naturae, Vel utriusque generis auctor, quum paterni, tum materni), quum olim homines, ob promiscuam multitudinem, patrem nescivissent.»
<urn:lofts:fhg.2.clearchus_solensis:50.1> Unde porro nosse hic poterit quae Stratonicus citharista dixit in Propin Rhodium citharoedum? Clearchus enim, in libro De proverbiis, scribit Stratonicum, quum vidisset Propin, qui corpore quidem magnus erat, sed in arte tenuis et minor quam corpore, interrogantibus nonnullis, quisnam ille esset, respondit: « Nullus malus magnus piscis» significans primum, hominem nihili esse, deinde malum; ad haec magnum quidem, sed piscem, ut qul voce careret.
<urn:lofts:fhg.2.clearchus_solensis:51.1> Clearchus, in libro De proverbiis, magistrum Archestrati fuisse ait Terpsionem, eumque primum Gastrologiam scripsisse, in qua praeceperit discipulis, quibus cibis abstinere deberent. Eundem Terpsionem ait etiam illud de testudine praeceptum e re nata pronuntiasse: Aut edere de testudine oportet, aut non edere.
<urn:lofts:fhg.2.clearchus_solensis:52.1> Clearchus peripateticus, in libris De proverbiis, de apua dicit: «Quia exiguo igne opus habet in sartaginibus, jubet Archestratus, calidae injectam sartagini auferri stridentem. Simul enim atque stridet, continuo etiam cocta est, sicut oleum. Itaque dici solet: Vidit ignem apua.»
<urn:lofts:fhg.2.clearchus_solensis:53.1> Clearchus Peripateticus, in libris De proverbiis etiam illud in proverbiis recenset: «In lente unguentum.»
<urn:lofts:fhg.2.clearchus_solensis:54.1> Sed quoniam de salsamentis agitur, quibus de novi etiam proverbium, quod memoratu dignum judicavit Clearchus Solensis: Vetustum salsamentum origanum amat.
<urn:lofts:fhg.2.clearchus_solensis:55.1> Oetoeus genus] Clearchus daemonem quendam Oetaeum cognominatum esse ait, qui injuriam et arrogantiam vehementer odisset.
<urn:lofts:fhg.2.clearchus_solensis:56.1> Alter hic Hercules.] Interpretans Clearchus hoc proverbium, Briareum, qui et Hercules est nominatus, Delphos venisse refert, sublatoque inde ex thesauris aliquo donario, more quodam prisco, ad columnas quae Herculeae vocantur navigasse, et ibi victorem exstitisse. Post vero Herculem Tyrium Delphos ad oraculum consulendum delatum, quem alloquens deus alium Herculem appellasset, indeque valuisse proverbium.
<urn:lofts:fhg.2.clearchus_solensis:59.1> Clearchus dicit a Chalcidensibus Euboeae dona missa esse Delphos Apollini et Dianae. Delphis vero interrogantibus num ex aequo dedicatio ipsis facienda sit, deum respondisse: Res amicorum communes.
<urn:lofts:fhg.2.clearchus_solensis:61.1> Clearchus, priore libro De griphis, ait: «Archilochi carmina in theatris decantavit Simonides Zacynthius, super sella sedens.»
<urn:lofts:fhg.2.clearchus_solensis:62.1> Clearchus, Aristotelis discipulus, genere Solensis, priore libro De griphis (nam ipsa verba teneo, quoniam perquam mihi carus est) in hunc fere modum scripsit: «Phagesia; alii vero Phagesiposia id festum vocant. Desitum autem est illud celebrari, quemadmodum rhapsodorum festum, quod Bacchanalium tempore agebant, quo prodeuntes sin(??)uli rhapsodiam canebant, veluti deo honorem tribuentes.» Haec Clearchus scripsit. Quod si tu minus minus credis, amice, ipsum etiam librum, quum possideam, lubens tecum commanicabo, e quo multa addiscere poteris, quibus cognitis suppetet tibi difficilium quaestionum proponendarum copia. Narrat enim idem quoque, Calliam Atheniensem grammaticam tragoediam composuisse, e qua Euripides in Medea, et Sophocles in Oedipo et carminum exemplum et argumeati tractationem sumpserint.
<urn:lofts:fhg.2.clearchus_solensis:63.1> Solensis quidem Clearchus griphum ita definit: «Griphus est problema ludicrum quo jubemur quaerendo invenire Mentis cogitatione id quod propositum est, quod honoris aut mulctae causa dicitur.» In tractatu vero De griphis idem Clearchus ait, septem esse species griphorum. In littera, quum dicendum est nomen, veluti piscis aut plantae, a certa littera, verbi causa ab a incipiens. Similiter quum jubet (is qui griphum proponit) dicere quidpiam cui insit aut non insit certa quaedam littera. Tales sunt quos asigmos vocant griphos: unde et Pindarus (v. fr. 68) in σ litteram oden fecit, quasi quodam gripho in lyrico carmine proposito. In syllaba vero dicuntur griphi, quum dicere jubemur versum quempiam, a βα syllaba, velut in voce βασιλεὺς, incipientem, aut in ναξ, verbi causa in Καλλιάναξ, desinentem: aut (versus quosdam) quorum in fronte sit leo, verbi causa nomen Leonidas; aut quorum in fine, ut Thrasyleon. In nomine vero, quum dicimus nomina simplicia aut composita disyllaba, quibus significetur forma quaedam tragica, sive rursus humilis, ut nomina deo carentia, verbi causa Cleonymus; aut deum habentia, ut Dionysius: et quidem sive unum tantummodo, sive plures, ut Hermaphroditus; aut quae incipiant a Jove, ut Diocles; aut a Mercurio, ut Hermodorus; aut quae desinant, verbi causa, in ωικος (Victoriam), [ut Epinicus]. Quibus vero tale quid imperabatur, ii si dicere non poterant, propositum poculum ebibebant.» Atque ita quidem definiit Clearchus.
<urn:lofts:fhg.2.clearchus_solensis:64.1> Quasnam vero poenas dabant Athenis hi qui propositum griphum solvere non possent, si quidem phialam mixtam biberunt, ut ait Clearchus in Definitione?
<urn:lofts:fhg.2.clearchus_solensis:65.1> Appositi nobis dulciarii operis Clearchus meminit Solensis in libro De griphis, ubi ita scribit: si quis vasa jubeat nominari similia, dicendum: Tripus, chytra, candelabrum, mortarium, scamnum, spongia, lebes, pala, pila, olearia ampulla, sporta, culter, catinus, calix, acus Rursus obsoniorum nomina, hoc modo: Puls fabacea, lenticula, salsamentum, piscis, rapum, allium, caro, thynni pulpamentum, muria, cepa, carduus edulis, oliva, capparis, bulbus, fungus. De hellariis similiter: Ames, placenta, entiltus, itrium, punicum malum, ovum, cicer, sesamum, copta, uva, carica, pyrum, persica, poma (s. mala Persica), amygdalae.
<urn:lofts:fhg.2.clearchus_solensis:66.1> Sunt vero multi etiam griphi similes illi: virum vidi igne aes viro adglutinanatem ita tenaciter, ut fierent consanguinei. Quo significatur admota cucurbitula. Tale etiam illud Panarcis est, ut ait Clearchus in libro De griphis, nempe: «Feruit ligno nec ligno insiden tem avem nec avem vir nec vir lapide nec lapide.»
<urn:lofts:fhg.2.clearchus_solensis:67.1> Quemadmodum Theodectes, similiter etiam griphis Indere Dromeas Cous solebat, ut ait Clearchus: item Aristonymus, qui pulsanda nuda cithara nullo adhibito cantu excelluit: itemque Cleo is qui Mimaulus cognominatus est, Italicorum mimorum solertissimus histrio non personatus.
<urn:lofts:fhg.2.clearchus_solensis:68.1> Castorionis Solensis, ut memorat Clearchus, carmen in Panem ejusmodi est : singuli versus iis pedibus constant, qui integris verbis comprehenduntur, et omnes perinde vel ante alios poni vel illis postponi possunt. Verbi gratia: Σὲ τὸν βόλοις νιγοκτύποις δυσχείμερον etc. Id est: Te, qui nivibus cum impetu cadentibus infestam habitas sedem, ferarum altor Pan, terram Arcadiam, invocabo scripto hocce sapiente, inclytos versus componens, difficiles intellectu parum eruditis: o Fere musarum sodalis, qui cerata tibi mollia carmina fundis. Et ad hunc modum reliqua. Horum pedum unumquemque quecumque loco ponas, idem metrum ille reddet. Veluti Σὲ τὸν βόλοις νιφοκτύποις δυσχείμερον. Νιφοκτύποις σὲ τὸν βόλοις δυσχείμερον etc. Notandumque etiam, singulos pedes decem [imo undecum] litteris constare. Licet vero etiam non eadem, sed diversa ratione facere, ut plura ad hunc usum ex uno habeamus, se ita dicimus: Mensuram dicito mihi, pedum mensuram capiens. Capiens mensuram mihi pedum, menauram dicito. Nolo enim pedum mensuram capere. Capere meusuram enim pedum nolo. Pindarus in oden absque littera sigma compositam, ut idem ait Clearchus, quasi griphus quidam fuisset propositus in lyrico carmine exsequendus, quum multi hoc essent oflensi, quoniam fieri non posset ut litera sigma abstineretur, et qunm eam litteram non probarent, fecit illud : « Olim quidem carmen dithyrambicum in funis longitudinem extensum et san reprobum fluxit ex ore hominum. » Quod notandum contra eos qui pro spuria habent Lasi Hermionensis asigmon oden, quae inscribitur Centauri.
<urn:lofts:fhg.2.clearchus_solensis:69.1> Quod autem non noverunt solum Judaeos, sed ut inciderant in eos admirabantur, non e vulgo Graeci, sed ob sapientiam maxime celebres, ostendere facile est. Clearchus enim Aristotelis discipulus, et Peripateticorum nulli secundus, libro primo De somno dicit Aristotelem doctorem suum de quodam viro Judaeo ista referre, Aristotelem in hunc modum loquentem inducens. Ita autem scriptum est. «Sed longum esset narrare plurima: quicquid vero hoc in homine admirationis aliquid habere ac philosophum sapere videtur, eodem modo persequi utile fuerit. Tibi autem, Hyrerochida, ut aperte quod res est dicam, somniorum quid persimile narrare videbor. Cui Hyperochides verecunde, Et hac ipsa de causa, inquit, nobis omnibus audiendi desiderium cietur. Ergo, subjicit Aristoteles, genus hominis, ut praecipiunt rhetores, in primis aperiamus, ne harum narrationum magistris fidem denegemus. Tu vero dic quod libuerit, inquit Hyperochides. Ille ergo gente quidem Judaeus erat ex Coele Syria: isti vero originem ducunt a philosophis apud Indos, vocasturque, ut aiunt, philosophi apud Indos quidem Calani, apud Syros autem Judaei, nomen a loco accipientes; quae enim ab iis regio incolitur, Judaeam nominant. Urbis autem ipsorum nomen tortuosum admodum; Hierusalem enim vocant. Hic igitur homo quum a plerisque hospitio exciperetur, et a superioribus partibus ad maritima loca descenderet, non sermone tantum, sed etiam animo Graecus erat. Et tunc nobis, in Asia forte degentibus, accidit ut eadem appulsus ad loca, nobiscum aliquamdiu, simulque cum aliis quibusdam philosophiae studiosis, versaretur, eorum sapientiae experimentum faciens. Atque, ut cum plurimis doctrina praestantibus familiariter vixerat, plus aliquanto quam acciperet nobiscum ille communicabat.» Haec dixit aristoteles apud Clearchum, et super haec multam ac mirabilem judaei viri in victu continentiam et castimoniam narrat. Licet autem volentibus plus ex ipso libro cognoscere: mihi enim cautum est ne plura quam sufficiat adjiciam. Et Clearchus quidem ex digressione ista dixit (aliud enim ipsi propositum erat), nostri generis ad hunc modum mentione facta.
<urn:lofts:fhg.2.clearchus_solensis:70.1> Theophrastus, in libro De latitantibus, torpedinem ait hieme ob frigus terram subire. In libro vero De animantibus quae morsu et ictu laedunt, vim suam emittere ait torpedinem etiam per fustes et furcas, torpere facientem hos qui in manibuttale quid tenent. Cujusrd cauBam etfdicaTit in manibus tale quid tenent. Cujus rei causam explicavit Clearchus Solensis in libro De torpedine; sed verba ejus quum prolixiora sint, memoria non teneo; quare ad ipsum librum vos remitto.
<urn:lofts:fhg.2.clearchus_solensis:71.1> Clearchus in libro de Panico scribit: «Passeres et perdices, item galli gallinacei et coturnices, semen emittunt, non modo quum vident feminas, sed et voce tantum earum audita. Cujus rei causa est impressa in animo veneris et coitus imaginatio. Fit hoc manifestissimum, si pruritus tempre ex adverso masculi speculum posueris. Accurrunt enim specie decepti, et capi se sinunt, semenque emittunt, exceptis tamen gallis. Hi enim imaginis aspectu non nisi ad pugnam excitantur. «Hactenus Clearchus.
<urn:lofts:fhg.2.clearchus_solensis:72.1> Clearchus, secundo libro De sceletis, ait: «Carnes musculosae ab utraque parte; quas nonnulli lumbos, alii vulpes, alii nervorum matres appellant.»
<urn:lofts:fhg.2.clearchus_solensis:72.2> Interiores circa lumbum musculi vocantur psoae et nervorum matres et vulpes. Clearchus autem exteriores circa spinam musculos sic nominavit.
<urn:lofts:fhg.2.clearchus_solensis:72.3> Totius manus ossa sunt viginti sex, teste Clearcho Solensi, Aristotelis discipulo.
<urn:lofts:fhg.2.clearchus_solensis:72.4> Mammas in pectore solus habet homo, et vespertilio et clephas. Sic Solensis (Clearchus) tradit.
<urn:lofts:fhg.2.clearchus_solensis:72.5> Lecythum dicunt etiam quod inter guttur et cervicem est sonumque edit (gurgulionem), teste Clearcho.
<urn:lofts:fhg.2.clearchus_solensis:73.1> Nec vero me latent quae de exocoeto, quem vocant, pisce Clearchus Peripateticus scripsit in libro qui De aquatilibus imscribitur. Ait igitur (nam ipsa verba meminisse mihi videor, sic habentia): «Exocoetus piscis, quem adonin vocant nonnullii, ine nomen invenit, quod saepius extra aquam quietem capit. Est autem subrufus, et a branchiis ab utraque corporis parte, usque ad caudam, unam contianam virgam habet albam. Est autem rotundus, sed, quum non latus sit, magnitudine par est litoralibus minutis mugilibus: quorum longitudo octo admodum digitorum est. Omnino vero simillimus est pisciculo quem tragum (i. e. hircum) vocamus, excepta nigra sub stomacho macula, quam tragi barbam vocant. Est autem exocoetus e saxatilium genere, vitamque degit in locis saxosis. Igitur quum tranquillum mare est, subsilit una cum fluctu, et in parvis cautibus diu jacet, requiescens in sieco, et soli se obvertens. Postquam satis quievit, provolvit se versus mare, donec eum alius excipiens fluctus, ubi reciprocatur, in mare rursus defert. Quum vero vigilat in sieco, cavet aves ejus generis, quae pareudistae vocantur (s. pareudiastae. Quae tranquillo mari circa littora pascuntur), quales sunt cerylus, trochilus et creci similis helorius. Hae enim, quum serenum coelum et mare tranquillum est, in siccis circa mare locis cibum quaerentes, saepe eum invadunt. Quas ubi prospexit, fugit subsultans et palpitans, donec rursus in aquam praecipitem se dederit.» Praeterea idem Clearchus etiam haec dicit, apertius quam Cyrenaeus Philostephanus, quem ante nominavi. « Nam nonnulli ex piscibus (inquit), quamvis guttur non habeant, sonum edunt. Tales sunt qui circa Clitorem Arcadiae in Ladone, qui vocatur, fluvio gignuntur. Nam et sonum edunt, et eum quidem validum admodum.»
<urn:lofts:fhg.2.clearchus_solensis:74.1> Nec me fugiunt illi piscibus vescentes pueri, quorum Clearchus meminit in libro De arenosis locis, ubi scribit, Psammitichum Aegyptiorum regem pueros aluisse vescentes piscibus, quum vellet Nili fontes investigare, aluisseque item alios sitim tolerare edoctos, qui arenosa Libyae deserta pervestigarent, horum vero paucos evasisse incolumes.
<urn:lofts:fhg.2.clearchus_solensis:74.a.1> Chearehus in libro De ovis: «Album sub membrana est ovi prineipium: in hoc enim semen continetur, non autem in vitello. Decepti fuerunt qui primi hoc dixerunt. Lutum autem ovi est exerementum seminis.»
<urn:lofts:fhg.2.clearchus_solensis:75.1> Pyrrhus Epirota et Alexander hujus fitius, et Clearchus, non ille decem millium Graerorum dux, sed alius, de Arte tactica scripserunt.
<urn:lofts:fhg.2.clearchus_solensis:76.1> Omnino enim abduntur umbrosa circumfusis lucidis, vicissimque ea premunt abscissa: prorsusque inter se implicantur; ut fere conformatio exstet pictoria figurae: quod et adversus Clearchum mi Aristoteles, videtur vestrum non inconvenienter vero dictum fuisse: vester enim est Clearchus, Aristotelis antiqni familiaris, quanquam multa Peripateticae philosophiae decreta perverlit. Quum Apollonides orationem interrumpens quaereret, quaenam Clearchi fuisset opinio: Nemo, inquam ego, omnium est, quem minus ignorare deceat, atque te, ejus sententiam, quasi e penatibus accitam a geometria. Dicit enim eam quae vocatur facies, simulacra esse specularis et imagines magni maris in luna apparentes. Nam et orbis quum reflectitur, ex multis partibus attingere solet ea quam per rectam lineam non videntur : et plena luna ipsa est omnium speculorum aequabilitate et splendore purissimom. Itaque sicut arcum caelestem vos putatis visu ad solem refracto in nube conspiei, cui humida sensim laevitas et colliquatio inest: ita ille existimavit mare exterum in luna conspici, non eo, quo est situm, loco, sed quo visui radii refracti resplendentiam et tactum illius maris praebent; sicut rursum Agesianax scripsit: Aut maris immensi opposita sub parte frementis in speculo ardenti repraesentatur imago. His delectatus Apollonides, Peculiare, inquit, profecto et novum hoc opinionis commentum est, hominis neque inaciti, et audacis : sed a qua parte refellebatur?
<urn:lofts:fhg.2.clearchus_solensis:77.1> His ita demonstratis, quomodo expleantur intervalta et isferantur medietates, etiamsi nemo jam ante commonstrasset, tamen vobis exercitationem hanc reliquissem: nunc quum multi lique praeclari viri id absolverint, Crantor maxime, Clearchus, et Theodorus, Solenses; pauca de corum dissidio dicere non abs re fuerit.
<urn:lofts:fhg.2.clearchus_solensis:78.1> Physicorum alia habent vitam, alia non habent. Quam vero dicamus vitam, in antecedentibus monuimus, scilicet quum aliquid habet vim ex se ipso nutriendi et augendi. Haec vero est animalibus et plantis. Nam elementa, quae vocant, physica quidem sunt, quoniam motus habent initium, non viventia tamen, quoniam non ex se ipsis nutri(??)ntur. Nam lapidum augmenta per agglomerationem tiunt, uti satis constat Sin vero omnino etiam lapides quidam ex se nutriuntur, foret sane in his quoque genus quoddam vitae, sed perobscurae illius atque exilis. Ceterum etiam parere lapides nonnullos Clearchus dicit.
<urn:lofts:fhg.2.clearchus_solensis:79.1> Clearchus Peripateticus dicit solos de Peloponnesiis Argivos serpentem non interimere; et si canis in forum ingrediatur diebus, quos illi sacros agunt et Arneidas vocant eum interficere.
<urn:lofts:fhg.2.clearchus_solensis:80.1> Clarus, urbs prope Colophoncm, nomen habet a Claro heroe, ut Theopompus. Nearchus (Clearchus) vero inde nominatam esse dicit, quod Apollo sorte sive κλήρῳ urbem obtinuerit.
<urn:lofts:fhg.2.clearchus_solensis:81.1> Clearchus ait: aquam, sicat et lac, candidam dici, nectar et vinum, rubrum; mel ac oleum e viridi flavescens; quod e myrti baccis exprimitur, nigrum.
<urn:lofts:fhg.2.clearchus_solensis:82.1> Clearchus Peripateticus scribit, Rhodios et Siculos brabyla nominare, quae vulgo pruna. Sic et Theocritus Syracusius.
