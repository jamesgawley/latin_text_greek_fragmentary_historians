<urn:lofts:fhg.4.hegesippus_mecybernaeus:1.1>  De Pallene. Narrat Diogenes et Hegesippus in Palleniacis. Aiunt Sithona Odomantum regem genuisse filiam Pallenen, pulchram sane et gratiosam, ut eo nomine plurimum ejus fama increbresceret, venirentque ad eam proci non solum a Thracia, sed etiam a remotioribu locis quidam, ex Illyride et ex habitantibus ad fluvium Tanaim. Sithonem autem aiunt primum quum venissent proci, pugnam secum committere jussisse, et siquidem quis fortiter praelietur, filiam habiturum; si vero inferior appareat, moriturum. Hoc autem modo valde multos sustulit. Postea vero quum vires ipsum destituerent, filiam collocare volens, duos procos invicem confligere jussit, Dryantem et Clitum, proposito victoriae praemio, ita ut altero occiso, qui superesset, et regno et filia potiretur. Definita autem instante die, Pallene vebementi Cliti amore flagrans, maxime timebat illi; neque tamen ulli ex familia ejus audebat id indicare. Multas itaque lacruuas incassum effundebat, donec senex nutritor ejus eam percunctatus, cognito dolore, bene sperare jussisset, tanquam quo ipse velit res omnis sit inclinatura. Is igitur clam convenit aurigam Dryantis, auroque multo promisso, persuadet ut ne fibulas per currus rotas connectat. Unde sane quum ad pugnam procederent, ac inveheretur Dryas in Clitum, rotae ei de curru deciderunt, atque sic ipsum de curru prolapsum invadens Clitus occidit. Sithon vero amore et insidiis filiae cognitis, ingentem pyram esxtruxit, eui imposuit Dryantem, in animo habens simul mactare et Pallenen. At spectro divinitus apparente, ac aqua multa repente de coelo effusa, sententiam mutavit, ac nuptiis apparatis, praesentem Thracum multitudinem placat, filiamque Clito uxorem ducere permittit. 
<urn:lofts:fhg.4.hegesippus_mecybernaeus:3.1>  Nonnulli Aeneam usque in Thraciam venisse, ibique vita functum esse dicunt, quorum in numero est Cephalon Gergithius et Hegesippus qui De Pallene scripsit, viri antiqui neque contemnendi. 
<urn:lofts:fhg.4.hegesippus_mecybernaeus:4.1>  De Laodice. Narrat Hegesippus libro primo Milesiacorum. Fertur etiam de Laodice hic sermo. Quum ob Helenam repetendam Diomedes et Acamas venissent, eam multo desiderio flagrasse, quo possit juveni admodum Acamanti misceri; et aliquamdiu quidem prae pudore se cohibuisse. Post vero ab affectu victam communicasse rem Persei uxori nomine Philobiae, illamque sic advocasse, ut quantum tandem posset, jamjam pereunti auxilium ferret. Quare illa puellae calamitatem miserta, Perseum adit quo se in re consequenda juvet, jubens eum hospitalitatem et amicitiam cum Acamante inire. Perseus itaque partim ut uxoris voluntatem impleret, partim Laodices misertus, omni conatu Acamantem persuadet, quo se in Dardanum conferat: ejus enim regionis praefectus Perseus erat. Venit ergo eo quoque Laodice tanquam ad festum quoddam, a Troadibus quibusdam comitata, adhuc virgo exsistens. Ubi quum opiparum convivium apparasset, in eodem lecto collocat Laodicen cum ipso, inquiens unam ex regiis pellicibus esse. Atque hoc quidem modo Laodice desiderium suum explevit. Progressu autem temporis filius nascitur Acamanti Munitus, quem ab Aethra enutritum post Trojae captivitatem transportavit in domum, eumque venantem in Olyntho Thraciae serpens occidit. 
<urn:lofts:fhg.4.hegesippus_mecybernaeus:5.1>  Argo navis inde dicta, quod Argis constructa est, ut Hegesippus historicus ait. 
<urn:lofts:fhg.4.hegesippus_mecybernaeus:6.1>  Nonnulli duas Europas distinguunt, alteram Occanidem, alteram Phoeniciam Agenoris filiam. Sunt etiam qui tertiam exhibeant, sicut Hegesippus in Palleniacis ita scribens: «Cadmus cum matre Europae Telephane Athenas venit, ibique comperit Europam quandam degere in Thracia. Atque sic venit in continentem oppositam, et omnibus in hac terra imperavit. Europa vero illa, quam vir dereliquerat, non erat Phoenicis filia, sed indigena quaedam mulier, a qua continens terra, quae boream versus sita est, universa appellata est Europa.» 
<urn:lofts:fhg.4.hegesippus_mecybernaeus:7.1>  Satyas, Satyantis, apud Hegesippum. Est vero nomen proprium. 
