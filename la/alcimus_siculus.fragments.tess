<urn:lofts:fhg.4.alcimus_siculus:1.1>  Alcimus in Ilbris De Rebus Siculis ait Messanae in Sicilia Botryn exstitisse inventorum ludicrorum similium his quae Salpae tribuuntur.
<urn:lofts:fhg.4.alcimus_siculus:2.1>  Aetna, Siciliae mons, nomen habet ab Aetna Coeli et Terrae filia, ut Alcimus ait. 
<urn:lofts:fhg.4.alcimus_siculus:3.1>  Alcimus Siculus, in eo suorum librorum qui Italicus inscribitur, omnes in Italia mulieres vino abstinere ait, tali ex causa. «Hercules quum esset in Crotoniatarum agro, ibique ad aedes quasdam in via sitas sitiens pervenisset, accessit poscens ut sibi quod biberet daretur. Per id ipsum tempus forte uxor domini aedium clanculum vini dolium aperuerat itaque marito dicebat, durum fore si peregrini hominis gratia dolium illud aperiret; jussitque aquam ei bibendam offerri Hercules, pro foribus stans, quum haec exaudivisset, valde laudavit maritum mulieris; hortatus autem est illum, ipse intro abiret, et dolium inspiceret. Qui quum introivisset, dolium reperit saxeum factum. Cujus rei documentum etiam nunc superest in omnibus ejus regionis mulieribus, quod, praedictam ob causam, turpe et in probro habetur, si vinum mulier bibat.» 
<urn:lofts:fhg.4.alcimus_siculus:5.1>  Etrusci ita voluptati dediti sunt, ut, testante Alcimo, ad tibiae modos etiam farinam subigant et pugillatu certent et flagris caedant. 
<urn:lofts:fhg.4.alcimus_siculus:7.1>  Malto fuit Platoni etiam Epicharmus comicus adjumento, cujus plurima transcripsit, ut Alcimus in iis libris quos ad Amyntam scripsit quattuor numero, meminit. Eorum in prmo ita loquitur: «Constat autem et Platonem complura sibi de Epieharmi libris assumere. Id vero dispiciendum est. Sensibile asserit Plato, quod aut in qualitate aut in quantitate nunquam persistat, sed diffluat semper atque immutetur: veluti si numerum ex iis tuleris, quae neque aequalia, neque aliqua, neque quanta, neque qualia sunt. Porro ista sunt qnorum semper generatio est, nunquam vero substantia. Intelligibite vero, cui nihil vel decedit vel accedit Hoc autem sempiternorum natura est, quam similem atque eandem semper esse contingit. Atqui Epicharmus de. sensibilibus atque intelligibilibus expresse loquitur in banc sententiam: A. Nempe di semper fuerunt atque nunquam intercident: haec quae dico semper nobis rebus in Isdem se exhibent. B. Exstitisse sed deorum primum perhibetur Cbaoa. A. Qninam vero? nam de nihilo nil pote primum exsistere. B. Ergo nec erat primum quidquam? A. Nec magis hercule alterum eorum qnae nunc appellamua rerum nomine. Haec vero ita [vide: sume numerum, quemquem libeat, vel parem vel imparem; si quem huic cupias aggregare clanculum aut subdncere, an tibi hic idem videtur? B. Non mihi vero quidem. A. Sic et aliquid ad cubitalem si addas magnitudinem, aut ai contra demas, eadem jam mensura non erit, ante quae fuit B. Enimvero. A. Pariter nunc considera homines: horum videas illum crescere. hunc decrescere. Quotquot sunt, mutationi tempore omni aubjacent, et naturam quisque variat, uno nec manet in statu; atque idem eat et rursus aliud illi quod nunc transiit: ipse heri tuque aliud fuimus, aliud sumus hoc tempore, iterumque alii: nunquam eidem aumns, ut ratio praedicat.» Addidit haec praeterea Alcimus: «Aiunt autem sapientes animam alia quidem sentire per corpus, puta videndo atque audiendo; alia vero ipsam per se ipsam animadvertere nullo corporis officio utentem. Quocirca eorum quae sunt alia sensibus percipi, alia intelligentiae ratione comprehendi. Quare Plato quoque oportere dicebat eos qui cuperent rerum initia colligere, ipsas primum species, quas ideas vocat, secundum se ipsas distribuere, puta similitudinem et unitatem et multitudinem et magnitudinem, statumque et motum: secundo ipsum per se ipsum honestum et bonum et justum et hujusmodi cetera ponere: tertio conspicere quae sibi mutuo cohaereant ideae, puta scientiam aut magnitudinem sive dominationem; simulque et illud cogitare, ea quae sunt apud nos ex illorum participatione eis aequivoca fieri. Exempli causa dico justa esse quae justo communicant; honesta, quae honesto. Est autem unaquaeque species aeterna, et intelligentia et omni perturbatione vacua. Quocirca ideas in natura velut exemplaria dixit subsistere: cetera his esse similia, quum sint earum imagines. Epicharmus igitur de bono atque de ideis ita disserit: A. Tibicinalis ars, resne aliqua est? B. Quippeni? A. Tibicinalis haec ars, an homo est? B. Neutiquam. A. Videamus: ipsum quid putas tibicinem? hominem, an non? B. Hominem haud dubie. A. Nonne [existimas rem sese habere pariter etiam de bono? nempe ut bonum ipsum res sit: at si quis bonum istud didicerit, is jam dicatur bonus? nam sic tibicen est qui didicit tibiis, saltator qui saltare, tum qui texere textor, smiliter qui aliud quidquid volueris. Ars ipse non est scilicet, sed artifex. Plato in opinatione de ideis ait: «Si quidem est memoria, ideas in his quae sunt exsistere, quod memoria quietae cujusdam rei ac manentis sit: manere autem praeter ideas nihil. Quo enim, inquit, modo servarentur animantes, nisi et ideam attigissent, et praeterea mentem a natura accepis, sent?» Meminit autem similitudinis et pabuli, cujusmodi illis esse soleat, ostendens quod sit animalibus omnibus insita similitudinis intelligentia: quocirca et quae sunt ejusdem generis , ea sentiunt. Quomodo ergo Epicharmus haec dixit? Eumaee, generi sapere non uni datum est: sed quidquid anima, mente simul est praeditum. Gallorum uxores volucrium considera: non illae partus edunt vitae compotes, sed ovis incubantes animam adfabricant: et hujus norunt principem sapientiae naturam solam, quae magistra ipsis fuit. Ac rursum: Nil Itaque mirum est ista me sic dicere, atque ipsos sibi placere et ingenio optimo factos videri: quandoquidem canis cani pulcherrimum videtur. bos itidem bovi, et asinus asino, sus sui pulcherrimum.» Ista et hujusmodi alia per quattuor libros proponit Aleimus, admonens quantum emolumenti Plato ex Epicharmo sibi comparaverit. 
