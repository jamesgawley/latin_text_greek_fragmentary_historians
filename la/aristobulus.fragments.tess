<urn:lofts:fhg.4.aristobulus:1.1>  Propter bella cum vicinis gesta senatus Romanus frumenti in populum dimensionem sustulerat: quod Romulus aegre ferens populo restituit, multis potentiorum mulctatis. Itaque a primariis est in senatu occisus frustaque discerpti in sinubus egesta. Romani autem cum igne ad curiam concursum fecerunt crematuri: nisi Julius Proculus, unus de procerum numero, dixisset, visum ab se in monte Romulum, quovis homine ampliorem, ac deum factum. Quod credidere Romani ac se receperunt. Aristobulus tertio Rerum Italicarum. 
<urn:lofts:fhg.4.aristobulus:2.1>  Crescit in Tanai lapis crystallo similis, humanam figuram referens et coronatus; hunc qui invenerit, dum habentur comitia juxta fluvium post regis obitum, statim rex creatur sceptraque defuncti susciplt, ut narrat Ctesiphon tertio De plantis. Meminit horum etiam Aristobulus primo De lapidibus. 
