<urn:lofts:fhg.4.theognis:1.1>  Etiam χελιδονίζειν (hirundinare) apud Rhodios est aliqua stipis collectio; de qua Theognis loquitur secundo libro De sacris quae Rhodi celebrantur, ubi sic scribit: «Rationem aliquam colligendi stipem hirundinare appellant Rhodii, quae fit mense Boedromione. Habet autem nomen ex eo, quod solent acclamare: Venit, venit hirundo, pulcra tempora reducens pulcrosque annos, sub ventre candida, in tergo nigra. Ficuum offam nonnc expromis pinguibus ex aedibus, vinique pocillum, caseique canistrum et tritici? Hirundo nec placentulam aspernabitur. Abibimusne, an accipiemus? Si dederis, abibimus: si nihil, non desistemus quin januam abstulerimus, aut limen superius, aut tuam intus ipsam sedentem uxorculam; parva est, facillime quidem asportabimus. Si quid nobis impertis, haud exiguum illud sit. Aperi, aperi fores! Ne sperne hirundinem! Nec senes enim, ut vides, sed pueri sumus. Hujus rationis slipem petendi primus auctor fuerat Cleobulus Lindius, quum in Lindiorum civitate necessitas exstitisset colligendae pecuniae.» 
