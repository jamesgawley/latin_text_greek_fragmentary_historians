<urn:lofts:fhg.4.theseus:1.1>  Arne, urbs Boeotiae, sic dicta ab Arne Neptuni nutrice, quae, quum saturnas Neptunum quaereret, se eum habere negavit (ἠρνήσατο). Hinc Arne (urbs) dicta, cui prius Sinoessa nomen erat, ut ait Theseus in tertio Corintlisacorum. 
<urn:lofts:fhg.4.theseus:2.1>  E libris Thesei. Peste Lacedaemonem tenente propter caedem praeconum, quos Xerxes miserat, ut terram et aquam, utpote servitutis primitias, postularent, oraculum editum est, fore liberationem, si qui ex Lacedaemoniis a rege se occidendos darent. Tum Bules et Sperches ad regem accedentes occidi ipsos jusserunt. Ille vero virtutem virorum admiratus redire eos jussit. 
<urn:lofts:fhg.4.theseus:3.1>  E libris Thesei. Lacedaemonii et Argivi e Thyrcatide regione in confiniis sita contenentes aliquamdiu universis cum exercitibus praelia inter se commiserunt, tandem vero placuit trecentos viros utrinque seligere, atque iis, quorum manus proelio superior futura esset, regione illa cedere. Quo facto, Othryades Lacedaemonius miles post multorum caedem multis confectus vulneribus, jacebat inter occisos Lacedaemonios solus superstes; ex Argivis vero duo superstites erant Alcenor et Chromius. Quibus Argos profectis, ut victoriam nuntiarent, Othryades, spoliis multorum hostium detractis, tropaeum erexit, et sanguine vulnerum utens inscipsit ei: Lacedaemonii contra Argivos; eoque facto exspiravit. 
