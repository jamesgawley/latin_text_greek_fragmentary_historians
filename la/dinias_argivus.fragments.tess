<urn:lofts:fhg.3.dinias_argivus:1.1>  Paphlagones ab Hercule Lyco subjectos esse Dinias narrat tibro primo Rerum Argolicarum, et Asclepiades Myrteanus libro decimo Rerum Bithynicarum. 
<urn:lofts:fhg.3.dinias_argivus:2.1>  Agamemnonem a Clytaemnestra interfectum esse die decimo tertio Gamelionis mensis Argivi scriptores tradunt, inter eosque Dinias in Rerum Argolicarum libro septimo. 
<urn:lofts:fhg.3.dinias_argivus:3.1>  Ἄκραν, promontorium, certum quendam locum ita dicit, quem Pronem (promontorium) Argivi vocant, ubi Danaus post interfectos Aegypti filios judicium subiit. Ipse enim Aegyptus Argos venit, ut caedis illius poenas repeteret. Quo comperto Danaus armatum Argivorum exercitum educturus erat, sed Lyncei precibus adducitur ut verbis componere inimicitias mavelit. Constituuntur itaque iis judices Aegyptiorum Argivorumque primores. Locus vero ubi in judicium convenerunt, circa summum erat promontorium, ubi Inachus olim populum congregans (ἁλίσας) anctor et exstitit, ut per planitiem sedes sibi figerent. Atque hinc Haliaea nuncupatus, quam nos jam Heliaeam vocare solemus.—Aliter. Vulgaris opinio est ipsum Aegyptum non venisse in Argolidem, ut praeter alios etiam Hecataeus dicit; ita enim habet: «Ipse quidem Aegyptus non venit Argos. «Phrynichus vero tragicus Aegyptum cum Aegyptiis Argos venisse dicit. Ceterum celsus quidam in Argolide locus est, quem πρών, promontorium. Vocant, ubi Argivi judicia habent. Ejus Dinias meminit in prima parte Argolicorum editionis secundae ita scribens: «Mox vero potili Melanchro et Cleometra, lapidibus obruentes eos necarunt. Atque sepulcrum ejus monstrant etiam nunc supra Pronem sive promontorium, quod dicunt, tumulum aggestum, ubi judicia Argivi habere solent.» 
<urn:lofts:fhg.3.dinias_argivus:4.1>  Dinias et qui eum sequuntur historici poetica licentia ipsi quoque fidenter utentes Perseum narrant Argis venisse in Aethiopian (quae tunc Cephenia nominabatur), ut Cephei tiliam liberaret; hinc ad Persas transgressum, nomen hoc a filiorum quopiam cum Persis communicasse, et procreato Erythra filio, nomen hoc mari indidisse. Atque haec quidem Argolicorum scriptorum de mari Rubro hariolatio est. 
<urn:lofts:fhg.3.dinias_argivus:5.1>  Dinias Argivus Herculis e Megara filios esse dicit Therimachum, Creontiadem, Deicoontem, Deionem. 
<urn:lofts:fhg.3.dinias_argivus:6.1>  Alcmenae fratrem spurium Licymnium oleae clavo percutiens Tirynthe occidite matris suae Mideae domo progressum Tlepolemus, qui olim hanc regionem incolis frequentavit. Causa caedis fuerat de honoribus quibusdam jurgium. Dinias vero et Dercyllus Licymnium invitum caedem istam commisisse tradunt. 
<urn:lofts:fhg.3.dinias_argivus:7.1>  Narrat Dinias Megareuses magnifice aliquando de se sentientes, quasi Graecorum praestantissimi ipsi essent, Apollinem interrogasse, quinam praestantiores essent. Respondit ille: Inter terras omnes praestat Pelasgicum Argos, Inter equas excellunt Thessalicae, Lacedaemoniae inter mu—Inter viros ii qui aquam bibunt pulcrae Arethusae; [Meres; Sed praestantiores etiam hisce sunt qui inter Tirynthem habitant et Arcadiam ovibus divitem, Argivi linteis tecti thoracibus, aculei bellorum. At vos, Megarenses, neque tertii estis neque quarti Neque duodecimi, nec omnino vestri numerus vel ratio est. 
<urn:lofts:fhg.3.dinias_argivus:8.1>  Dinias: « Lacedaemonios aiunt, quo tempore captivi apud Tegeatas degebant, canale facto per planitiem deduxisse Lacham fluvium, regnante tum Tegeae Perimede, quam plurimi Choeram appellant.» 
<urn:lofts:fhg.3.dinias_argivus:9.1>  Hostis quum usque ad Mycenas fugientes persequeretur, Aristippus tyrannus a Cretense quodam, uti Dinias refert, cui Tragisci nomen erat, correptus jugulatur; ex reliquis ceciderunt supra mille et quingentos. 
