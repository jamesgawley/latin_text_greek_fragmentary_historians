<urn:lofts:fhg.3.theophanes_mytilenaeus:1.1>  In castro quod dicitur Caenon (Novum) in secretas quasdam Mithridatis literas incidit, easque non sine oblectatione percurrit, quod ingenium illius praeclare indicarent. Deprehendit enim eum veneno substulisse quum alios multos, tum filium suum Ariarathem et Alcoeum Sardianum, quod is eum equestrium certaminum gloria superasset. Erant et conscripta insomniorum judicia, quae partim ipsi, partim mulieribus evenissent. Repertae etiam Monimae et Mithridatis litterae lascivae, mutuo scriptae. Theophanes orationem quoque Rutilii inventam ait, qua ad caedem Romanorum per Asiam cohortatus is Mithridatem fuisset. Quod recte plerique malitiose fictum a Theophane conjiciunt, quod Rutilium ipsius plane dissimilem odisset; probabile etiam est Pompeii causa, cujus patrem Rutilius in Historiis possimum fuisse hominem demonstraverat. 
<urn:lofts:fhg.3.theophanes_mytilenaeus:2.1>  Tanaidis ostia quidem novimus (duo autem sunt, quibus is in partes Maeotidis maxime septentrionales sese exonerat, stadiis sexaginta inter sese distantia); quod vero supra ostia est, ejus pars exigua est cognita. Fit hoc ob frigus et incommoditates regionis, quas indigenae possunt tolerare, carnibus et lacte viventes Nomadum more; exteri sustinere non possunt. Alias etiam Nomades isti, a commerciis aliarum nationum alieni, multitudine ac viribus praepotentes, occluserunt itinera regionum, etiam iis partibus quae perviae sunt vel ubi subvectiones aliquas fluvius habet. Hac de causa quidam censuerunt, eum e Caucasiis montibus ortum magno alveo adversus septentriones ferri, indeque retro labentem in Maeotin exire. His Theophanes quoque Mytilenaeus assentitur. 
<urn:lofts:fhg.3.theophanes_mytilenaeus:3.1>  In montibus qui supra Albaniam sunt siti, Amazonibus quoque sedes fuisse perhibent. Sane Theophanes, qui Pomperi castra secutus in Albania fuit, inter Amazonas et Albanos ait habitasse Gelas et Legas, Scythicos populos, indeque Mermadalim amnem profluere inter hos et Amazonas medio spatio. 
<urn:lofts:fhg.3.theophanes_mytilenaeus:4.1>  Chorzene et Cambysene maxime sunt sitae versus septentrionem, ideoque etiam nivosissimae, pertinentes ad Caucasi montana, lberiam et Colchidem. Ferunt ibi in trajectu montium totos comitatus interdum nivibus montanis absorberi, si quando ninxit vehementius: et ad haec pericula sustinenda viatores habere baculos, quos in superficiem erigant, ut et respirare possint, et suum casum adventantibus significare, adeoque auxilium nacti effodiantur et serventur. Tradunt etiam in nive glebas coire cavas intus, aquam utilem tanquam in tunica continentes; et animalcula quoque in iis nasci; vermes Apollonides, cossos Theophanes vocat; in iisque bonam aquam contineri, quae scissis circum tunicis bibatur; ortum vero animalculorum talem conjiciunt, qualis est culicum in metallis e flamma et favilla. 
<urn:lofts:fhg.3.theophanes_mytilenaeus:5.1>  Magnitudo Armeniae a Theophane sic describitur. Longitudo schoenorum centum, latitudo dupla, schoeno stadia quadraginta continente. Atmodum excedit. Vero propius est, si longitudinem esse ponas, quam ille latitudinem esse dicit, latitudinem vero longitudinis dimidiam et paullo plus. 
<urn:lofts:fhg.3.theophanes_mytilenaeus:6.1>  Supra Pharnaciam et Trapezuntem sunt Tibareni et Chaldaei usque ad parvam Armeniam. Ea est satis felix regio, quam, sicuti Sophenam quoque, reguli tenuerunt, aliquando foedere Armeniis juncti, aliquando rem suam privatim administrantes: paruerunt iis etiam Tibareni et Chaldaei, ita ut Trapezuntem usque et Pharnaciam ipsorum imperium proferrent. Mithridales vero potentia auctus quum Colchidem sibi subjecit, tum istaec omnia, Antipatro Sisidis filius dominium ei cedente. Eam autem curam istorum locorum gessit, ut septuaginta quinque eastella in iis exstruxe rit, in iisque maximam gazam recondiderit; de quibus prae cipua sunt Hydara, Basgoedariza, et Sinoria, finihus majoris Armeniae inhaerens castellum, ut et Synoriam Theophanes appellaverit. 
<urn:lofts:fhg.3.theophanes_mytilenaeus:7.1>  Aristippum Ephesium, pictorem, memorat Theophanes in libro De pictura. 
