<urn:lofts:fhg.4.ariaethus_tegeata:2.1>  Pylii et Arcades de ditionis finibus belligerabant circa Ancaeum montem (Acidantem fl.). Nestor ad singulare certamen Ereuthalionem, Hippomedontis vel, ut nonnulli dicunt, Aphidantis filium, provocavit eumque occidit, et prae gaudio locum quem pro certaminis arena circumscripserant, transgressus est. Tum vero Arcades, palpitante adhuc Ereuthalione, irruentes in pylios manumque conserentes victoria potiti sunt. Deinde sepelierunt Ereuthalionem [et amicos], tumuloque inscripserunt haecee: Hic Ereuthalioni amicisque tumulum fecerunt Arcadiae principes, clarum genus Hippomedontis, qui Nestorem ejusque populum domuerunt bello. Vel potius: Hic Ereuthalionem amici tumulo condiderunt Arcadiae regem, clarum genus Amphidamantis (Aphidantis), qui quondam Nestorem ejusque populum domuere belio. Narrat haec Ariaethus. 
<urn:lofts:fhg.4.ariaethus_tegeata:3.1>  Alii Aeneam ex Thracia discedentem faciunt et in Arcadiam usque deducunt, eumque dicunt habitasse in Orchomeno Arcadico, et in ea quae (licet sit mediterranes) ob loca coenosa et flumen Νῆσος vocatur. Atque Capyas, quas dicunt, ab Aenea ceterisque Trojanis conditas et a Capy Trojano Capyas appellatas esse. Haec autem tum ab aliis tum ab Ariaetho rerum Arcadicarum scriptore produntru. 
<urn:lofts:fhg.4.ariaethus_tegeata:4.1>  Phercydes et Ariaethus cygnis vectam Cyrenen Apollinis consilio in Cyrenen venisse narrant. 
<urn:lofts:fhg.4.ariaethus_tegeata:5.1>  Pan secundum Ariaethum Aetheris et Oenoes nymphae filius est. 
