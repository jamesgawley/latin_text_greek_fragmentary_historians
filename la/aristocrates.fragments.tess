<urn:lofts:fhg.4.aristocrates:1.1>  Epimelis vocatur, ait Pamphilus, pirorum quoddam genus. Esse malorum genus, quae Hesperidum mala dicantur, ait Timachidas quarto libro Convivii. Ea Lacedaemone diis apponi ait Pamphilus; esse autem illa fragrantia quidem, sed in cibum non admitti. Aristocrates quidem quarto Rerum Laconicarum scribit: «Insuper mala et quas Hesperidas vocant.» 
<urn:lofts:fhg.4.aristocrates:2.1>  Africam quoque et Hispaniam a Lycurgo aditas, vaga- tumque eum per Indiam, cum Gymnosophistis versatum esse, praeter Aristocratem Hipparchi filium, Spartanum, qui tradiderit, neminem inveni. 
<urn:lofts:fhg.4.aristocrates:3.1>  Aristocrates, Hipparchi filius, Lycurgo in Creta mortuo‚ ab hospitalibus ejus corpus crematum‚ cineresque in mare dispersos perhibet; obtemperasse nimirum eos ipsius Lycurgi precibus‚ id caventis, ne suis reliquiis Spartam allatis, tamquam ipse si rediisset, cives soluta sacramenti religione rempublicam a se institutam mutarent. 
<urn:lofts:fhg.4.aristocrates:4.1>  Postea temporis Philopoemen praeturam gerens‚ incertum quod crimen Lacedaemoniis objiciens, quum exules eorum in urbem restituit, tum Spartanos octoginta (hunc numerum habet Polybius; Aristocrates centum et triginta) ne- cavit; muros dejecit, multumque agri ademptum urbi Megalopolitanis attribuit. 
<urn:lofts:fhg.4.aristocrates:5.1>  Abantis Euboea dicta est ab Abante Argivo vel Neptuni et Arethusae filio, ut Aristocrates ait. 
<urn:lofts:fhg.4.aristocrates:6.1>  Creophylus duos, Aristocrates vero tres, Toxeum scili- cet, Clytium et Deionem, filios Euryti fuisse dicit. 
<urn:lofts:fhg.4.aristocrates:7.1>  Phrynis citharoedus frangens cantum contra morem pri- scum mutavit, ut Aristophanes ait et Aristocrates. 
