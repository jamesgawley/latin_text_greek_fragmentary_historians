<urn:lofts:fhg.4.phillis_delius:1.1>  Pythodorus in libro De literarum elementis et Phillis Delius in Chronicis ante Cadmum literas a Danao in Graeciam translatas esse aiunt. Suffragantur his etiam Milesii historici Anaximander et Dionysius et Hecataeus, quorum testimonia Apollodorus quoque in Navium catalogo apponit. 
<urn:lofts:fhg.4.phillis_delius:2.1>  Atque etiam Phillis Delius secundo libro De musica differre dicit inter pectidem et magadidem, ubi ait: «Phoenices, pectides, magadides, sambucae, iambucae, triangula, clepsiambi, scindapsi, novem-chordia. Nam quibus, inquit, iambos canebant, iambucas vocant: quibus autem eosdem ita canebant, ut quasi furtim mutarent metra, clepsiambos. Magadidas vero, instrumenta concentum διὰ πασῶν edentia, et omnibus canentium partibus peraeque concinentia. Erant vero praeter haec et alia, veluti barbitos aut harmus: et alia plura conficiebant, partim fidibus tensa, partim sonora.» 
<urn:lofts:fhg.4.phillis_delius:3.1>  Phillis Delius musicus veteres citharoedos ait vultum quidem parum movisse, pedibus vero multos peregisse motus, processionem militarem imitantes et saltatorios. 
<urn:lofts:fhg.4.phillis_delius:4.1>  Scolium carmen inter pocula cani solebat. Aristo xenus et Phillis musicus scolium inde appellatum tradunt, quod in nuptiis circa unam mensam pluribus lectis collocatis, myrtos vel lauros tenentes alter post alterum sententias et carmina amatoria ordine canerent. Circuitus autem erat obliquus, lectis sic collocatis. 
