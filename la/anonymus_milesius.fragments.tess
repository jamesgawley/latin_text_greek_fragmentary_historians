<urn:lofts:fhg.3.anonymus_milesius:1.1>  Jam equidem narrabo quae memini nuperrime in Ionia ex historicis quibusdam, et mebercule in Achaia quoque, non ita pridem audire idem hoc bellum narratione persequentibus. Et per ego vos Gratias obsecro, nemo his quae dicentur fidem deroget: vera enim esse dejerare etiam possim, si urbanum esset jusjurandum scripto interposnere. Unus quidem illorum aliquis a Musis etiam initium fecit, precatus deas, ut manum scriptioni secum admoveant. Viden quam concinnum principium et apte conveniens historiae, quodque tale orationis genus deceret? Tum paultum progressus Achilli quidem nostrum principem (L. Verum) comparabat, Thersitae autem regem Persarum, ignarus tanto sibi praestantiorem futurum fuisse Achillem, si Hectorem potius quam Thersiten interemisset, et si ante quidem fugisset fortis aliquis, hunc autem «egisset mullum proestantior alter.» Deinde subjucxit de se ipso encomium quoddam, quamque dignus. Sit scriptor claris adeo rebus gestis. Jam vero progressus Miletum laudabat patriam suam, subjiciens melius hac in re facere se quam Homerum, qui mentionem patriae nusquam injecerit. Deinde in fine prooemii pollicetur disertis verbis et clare, se elaturum in majus res nostras, barbaros autem, quantum in se esset, bello et ipsum oppressurum: atque incipiebat hoc modo historiam: «Impurissimus enim ille et pessimis exemplis periturus Vologesus bellare coepit propter causani ejusmodi.» 
