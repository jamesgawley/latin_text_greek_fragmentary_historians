<urn:lofts:fhg.4.claudius_iolaus:1.1>  Ace, phoenices urbs. Claudius Iolaus primo Rerum Phoeniciarum ait Herculem ei nomen indidisse. Nam quum ipsi ab Eurystheo difficillima injuncta essent certamina, laborabat ulceribus, quae ex venenatis hydrae Lernaeae morshibus acceperat. Tum a Delphico oraculo responsum tulit, orientem versus ipsi pergendum esse, donec inveniret amnem in quo herba nasceretur hydrae similis; quam si emplastri modo ulceribus imponeret, fore ut ab ulceribus liberaretur. Invenit fluvium et herbam Apollinis oraculo monstratam, cujus caulis atque radix varietate maculorum atque capitibus hydram imitantur: quot enim aliquis demetat, tot alia deinde renascuntur. Radicem hanc colocasium appellant. Ciborium vero enatum jucundum spectaculum et edules venas praebet Aegyptiis. Plurima circa Nilum nascitur: at illa cica Belum ulcera curatu difficilia sanat. Contrita herba cum radice album succum reddit. Hoc se Herculem sanasse ait, et urbem de hac causa Acen appellasse. 
<urn:lofts:fhg.4.claudius_iolaus:2.1>  Dorus, quae nunc Dora vocantur, urbs Phoenices. Claudius Iolaus libro tertio Rerum Phoeniciarum sic scribit: «Post Caesaream sita sunt Dora, exiguum oppidulum, quod a phoenicibus habitatur, qui propter saxosum et purpuris foecundum litus ibi congressi gurgustia sibi aedificarunt, et fossas circumducentes, prouti opus procedebat, excisis e saxis muros fundarunt, et navlum stationi aptam molem, quae in mare procurrit, firmantes tutam reddiderunt, lingua patria eam Dor (?) vocantes. Graeci vero facilioris enuntiationis causa urbem Dora vocare satis habent. Et nonnulli narrant Dorum Neptuni filium ejus conditorem fuisse.» 
<urn:lofts:fhg.4.claudius_iolaus:2.a.1>  Gadira, plurali numero dicitur. Nomen compositum ex vocibus γῆ et δειρά, ut sit pro γῆς δειρά, terrae collum angustum; nam Gadira est terrae eminentia; aut, sicuti Claudius Iolaus dicit in Phoenices historia, nomen inde venit, quod Archaleus phoenicls filius urbisque conditor eam phoenicum lingua sic appellavit. Nam γάδον apud phoenices significat quod a parvis initiis acdificatum est. 
<urn:lofts:fhg.4.claudius_iolaus:3.1>  Judaea (et Idumoea) secundum Alexandrum Polyhistorem a Semiramidis liberis Juda et ldumaea, vocata; secundum Claudium Iolaum Judaea nomen habet a Judaeo, Spartonis f., qui Thebis cum Baccho in expeditionem profectus est. 
<urn:lofts:fhg.4.claudius_iolaus:4.1>  Lampe, urbs Cretae, ab Agamemnone condita, nomen habet a Lampo Tarrhaei filio. Gentile Lampaeus. Claudius vero Lampenses incolas vocat. 
