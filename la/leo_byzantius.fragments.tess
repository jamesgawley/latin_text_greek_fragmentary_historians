<urn:lofts:fhg.2.leo_byzantius:1.1> Fuit etiam Python Byzantius orator (vel potius Leon), ut Leon civis ejus narrat, obeso admodum corpore, et orto aliquando inter Byzantios dissidio, ad concordiam hortans cives, dixit: «Videtis me, o cives, quali sim corpore: at uxorem habeo multo etiam crassiorem. Et tamen quum concordes sumus, quitibet nos lectulus capit; sin discordes, ne tota quidem domus.»
<urn:lofts:fhg.2.leo_byzantius:2.1> Adjacet Ismeno Cithaeron mons, prius Asterius ideo vocatus, quod, quum Boeotus Neptuni filius ex duabus nobilibus mulieribus eam, quae sibi utilior videbatur, ducere vellet, et in cacumine collis cujusdam innominati nocte utramque exspectaret, derepente stella de coelo delata cecidit in humeros Eurythemistes et evanuit statim. Quod signum reputans secum Boeotus hanc puellam uxorem duxit et montem Asterium ab illo casu denominavit, quem postremo Cithaeronem vocarunt ob hanc causam. Quum Tisiphone, Furiarum una, Cithaeronis pulcherrimi pueri amore correpta esset, et eum occultare nulto modo posset, illius congressus ausa est petere. At Cithaeron Furiae horrorem exosus, ne dignatus est quidem ei responsum dare: unde vana spe delusa e crinibus serpentum unum avulsit, et in superbum juvenem projecit, quem serpens nexibus suis constringens interemit in Asterii montis cacuminibus greges tunc temporis pascentem. Diis autem ita volentibus, mons ille ab eo vocatus est Cithaeron, ut auctor est Leo Byzantius in libris Rerum Boeoticarum.
<urn:lofts:fhg.2.leo_byzantius:3.1> Nascitur in Tigride iapis, Myndan nomine, albo prorsus colore, quem qui tenet, is a bestiis nihil laeditur, sicuti narrat Leon Byzantius libro tertio De fluminibus.
<urn:lofts:fhg.2.leo_byzantius:4.1> In Aeno monte Cephaleniae fanum est Jovis Aeneii; cujus meninerunt Leon in Periplo et Timosthenes De pottubus.
<urn:lofts:fhg.2.leo_byzantius:5.1> Leon rhetor Medeam dicit non mactasse fratrem, sed veneno sustulisse.
