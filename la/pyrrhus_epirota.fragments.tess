<urn:lofts:fhg.2.pyrrhus_epirota:1.1> Libri exstant non sane illustrium auctorum, qui Rerum gestarum commentarii inscribuntur. Quos dum lego, Pyrrhi quum alacritatem quam in proeliis prae se tulit, tum providentiam, qua se ad futuras dimicationes comparavit, non possum non magnopere admirari. Nam priusquam Romani rescierint, in Italiam classe transmisit, et quum jam appulisset, non prius adesse eum Romani animadvertêre, quàm, commissa cum Tarentinis pugna, se ille cum exercitu inopinato ostendit, factoque repente impetu, hostium, ut par erat, agmen turbavit.
<urn:lofts:fhg.2.pyrrhus_epirota:3.1> Nec loci iniquitas neque auxilia submissa hostibus ac repente supervenientia, neque ulla calamitas aut fortuitus casus res Pyrrhi afflixere, sed solus indignantis deae furor, quod nec ipse Pyrrhus diffitebatur, ut Proxenus historiae scriptor atque ipse in Commentariis rerum suarum Pyrrhus prodit. Nocte enim qua in collem exercitum subducturus erat, visus sibi in somnis est plerasque dentes multo cum sanguine exspuere. Quo viso non mediocreter turbatus, quum grave damnum impendere conjiceret, statuerat quidem eo die se continere; verum amicis moram et cunctationem adspernantibus, multumque orantibus, ne oppor tunitatem e manibus elabi sineret fatum superare haudquaquam potuit.
