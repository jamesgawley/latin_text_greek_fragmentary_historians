<urn:lofts:fhg.4.alcetas:1.1>  Phrynes statuam vicini illius Delphis ponendam curarunt auream, basi e marmore Pentelico insistentem, Praxitelis opus. Quam statuam ubi vidit Crates Cynicus, Intemperantiae Graecorum dixit monumentum. Stetit autem hoc signum medium inter Archidami signum, regis Lacedaemoniorum, et Philippi Amyntae filii; inscriptionem habens, Phrynae Epiclis fil. Thespicae; ut ait Alcetas secundo libro De donariis Delphicis. 
