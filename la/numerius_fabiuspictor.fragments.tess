<urn:lofts:fhg.3.numerius_fabius_pictor:21.1>  Successit filius Ascanius, urbemque condidit Albam, Longam nunc dictam, cui de Alba flumine, qui nunc Tiberis vocatur, nomen indidit. De hujusmodi vero appellatione Fabius, qui res a Romanis gestas literis consignavit, fabulam aliam prodidit. Datum videlicet Aeneae oraculum fuisse de animante quadrupede, quae condendae urbis dux foret. Jam quum sacra facturus fuisset, foetam suem albo colore manibus sacrificantis elapsam in collem quendam se recepisse, ibique peperisse triginta porcellos. Aeneam portentum id miratum, et oraculi responsum mente volventem, urbem ibidem loci exstruere molitum esse: vidisse vero perquietem somnium, quo clarissime vetabatur, monebaturque post annos triginta, quot numero porcelli erant, urbem condere, atque ita ab incepto destitisse. 
<urn:lofts:fhg.3.numerius_fabius_pictor:28.1>  Fabius Pictor, Romanus historicus, nulli Romanorum magistratui permitti ait ut ex bonis publicis aliquid in suos usus convertat. 
<urn:lofts:fhg.3.numerius_fabius_pictor:29.1>  Fabius historicus inquit tunc demum Romanos sensisse divitias, quum Sabinorum gentem sibi subjecissent. 
