<urn:lofts:fhg.4.sosicrates:2.1>  Magnitudinem Cretae Sosicrates, quem res hujus insulae accurate exponere Apollodorus ait, ita definit, ut longitudo sit stadiorum bis mille trecentorum et amptius, latitudo vero non pro ratione longitudinis: adeo ut circuitus Cretae fiat major quinquies milie stadiis. 
<urn:lofts:fhg.4.sosicrates:3.1>  In Creta quoque est Dulopolis (Servorum urbs), ut Sosicrates ait libro primo Rerum Creticarum. 
<urn:lofts:fhg.4.sosicrates:4.1>  Sosicrates primo libro Rerum Creticarum proprium aliquid habere ait Phaestios. Dicuntur enim jam a pueris ad dicenda ridicula exerceri: quare saepe accidit, ut salsum aliquid et acutum opportune respondeant, propter usum ab ineunte aetate contractum. Itaque his Cretenses omnes hos tribuunt, quod in ridicule dictis excellent. 
<urn:lofts:fhg.4.sosicrates:5.1>  Sosicrates libro secundo Rerum Creticarum ita habet: «Rhadamanthys in regno succedeus omnium hominum justisssimus fuisse videtur. Is primus fertur vetasse, ne quis per deos juraret, sed jussisse per anserem jurare vel per canem, arietem et alia ejusmodi.» 
<urn:lofts:fhg.4.sosicrates:7.1>  Lacedaemonii priusquam proelia ineunt, Amori sacra faciunt, in eorum qui una in acie stant amicitia salutem victoriamque positam existimantes. Et Cretenses, quum aciem instruunt, formosissimos civium exornant, et per hos Amori sacrificant, ut Sosicrates tradit. 
<urn:lofts:fhg.4.sosicrates:8.1>  Omnibus Solis posteris Venus irascebatur quod adulterium ejus a Sole patefactum esset. Pasiphaae igitur non tauri (Minois?) solum sed Minois (tauri?) etiam amorem injecit, ut memoriae mandavit Sosicrates. 
