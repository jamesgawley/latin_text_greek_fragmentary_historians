<urn:lofts:fhg.4.menecles_barcaeus:1.1>  Cur Battus oraculum Apollinis adierit, diversimode narrant historici. Alii vocis recuperandae causa Delphos profectum aiunt, ubi decantatum istud oraculum acceperit: Batte, vocis causa venisti: at te rex Phoebus Apollo in Libyam mittit ovibus divitem, coloniae conditorem. Alii seditionem civilem dicunt causam fuisse; atque hoc probabilius, alterum illud fabulae similius esse censet Menecles. «Cives, inquit, in Thera insula turbis exortis inter se dissidebant; eorum alteram factionem ducebat Battus. Is vero, ubi ad arma res devenerat, cum suis urbe ejectus est patriamque relinquere se coactum vidit. Tum socii ejus de reditu desperantes coloniam deducendam esse cogitarunt. Battus igitur Delphos profectus interrogavit, utrum reditum in patriam armorum vi parare sibi tentandum esset, an vero alio se ad coloniam condendam conferre deberent. Tum ita deus vaticinatus est: Batte, prius illud male, alterum vero bene quaeris. Proficiscere, linque maris insulam; continens praestat; Mane prius consilium ejice, suada mea persuasus. Terram ama ut par est firmam; oderis immerito. Qualia facit vir, tales habebit eventus.» 
<urn:lofts:fhg.4.menecles_barcaeus:2.1>  Pheretime, uxor Batti (III, Claudi), postquam Archelaus filius perierat, ipsa dolo regnum Cyrenarum obtinuit, atque quum nepotem regem constituisset, eos, qui Arcesilao filio adversati erant, navibus impositos in Aegyptum albegavit. Deinde eodem profecta ipsa omnes interficiendos curavit, persuaso, qui tunc Aegypto praefectus erat, Aryande. Atque accepto a rege exercitu Cyrenaeos multa cum severitate mulcavit. Quo facto in Aegyptum revera diem obiit, uti refert Menecles, qui Libycas historias conscripsit. 
<urn:lofts:fhg.4.menecles_barcaeus:3.1>  Bello interecti in Ceramico sepeliri solebant, ut Menecles vel Callicrates in libris De urbe Athenarum scribunt verbis hisce: «Omnis hic locus appellatur Ceramicus. Idem enim demus est. Ambulantibus hic illic conspiciuntur cippi iis positi, qui civitatis sumptibus sepulturam nacti sunt. Inscripta stelis nomina locorum, ubi quisque obierit.» 
<urn:lofts:fhg.4.menecles_barcaeus:4.1>  Callicrates vel Menecles in libro De Athenis ita scribit: Piraeeus portus habet tres, qui omnes claudi possunt. Unus eorum est Canthari portus, quem dicunt; in eo navalia sunt sexaginta navium capacia; deinde Aphrodisium, deinde magnum emporium, et circa id porticus quinque. 
<urn:lofts:fhg.4.menecles_barcaeus:5.1>  Menecles sive Callicrates in opere De Athenis scribit haec: «A Poecile et a porticu regia sunt Hermae qui dicuntur; quum enim multi sint et a privatis et a magistratibus positi, hoc nacti sunt nomen. In uno eorum inscriptum est literis antiquis: «Pro collato beneficio Agamemnonem posuerunt Achivi.» 
<urn:lofts:fhg.4.menecles_barcaeus:7.1>  Menecles libro primo Collectionis, «Pygmaei, ait, contra perdices et grues bellum gerunt.» 
<urn:lofts:fhg.4.menecles_barcaeus:7.a.1>  Diaconium. Quidam sic vocant placentae infusum. Menecles vero in Glossocomo de voce ista sic scribit: «Athenienses Iresionen sic dictam Apollini parantes, lyram, cotylam, pampinum aliasque placentas rotundas conficiunt, easque diaconium vocant.» 
<urn:lofts:fhg.4.menecles_barcaeus:8.1>  Aeoles secundum Meneclem dicti sunt a voce αἰολίζω, quoniam ex multis populis collecti fuerint. 
<urn:lofts:fhg.4.menecles_barcaeus:9.1>  Nescis docere Meneclem Barcaeum, historiarum scriptorem, et Andronem Alexandrinum in Chronicis, ab Alexandrinis eruditos esse Graecos omnes et Barbaros, quum jam defecisset encyclica eruditio propter continuos motus, qui temporibus successorum Alexandri obtinuerant. Exstitit igitur renovatio rursus universae eruditionis, regnante in Aegypto Ptolemaeo septimo, qui proprio nomine Κακεργέτης (id est, Maleficus) ab Alexandrinis vocatur. 
