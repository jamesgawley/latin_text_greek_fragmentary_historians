<urn:lofts:fhg.4.hesychius_milesius:1.1>  Palmatius equus, id est, equus Palmatii. Palmatius ille, eques perdives, ob affectatam tyrannidem bonis exutus est. De eo Hesychius Illustris, Philosophiae Milesiae f., in quinto Chronicae Historiae librocita habet: «Valeriani temporibus, Caesareae in Cappadocia Palmatius quidam domum possidebat ipsa regia splendidiorem, et equorum gregibus ceterisque divitiis abundabat, adeo ut parum adesset quin ad regium fastigium attingeret. Idem vero, si quis alius, insolentem se gerebat, ut vel consularis viri, cui Isoaemo nomen erat, Aetheriam uxorem raptam in Sidam urbem abduxerit. * Quamobrem factioni populo adversanti patrocinabatur.» 
<urn:lofts:fhg.4.hesychius_milesius:2.1>  Caesar quum Antonium et Cleopatram vicisset, urbem condidit, quam Nicopolin nominavit, quod eo loci superatus esset Antonius. Ab Actio autem promontorio Indictiones vocari instituit. Sic enim Hesychius Illustris scribit: «Indictio, inquit, hoc est Inactio, victoria scilicet ad Actium (2 Sept. an. 31 a. C.). idcirco indictio incipit a prima et desinit in decima quinta, et deinde rediens iterum incipit a prima, quia Antonius collega fuerat Augusti Caesaris usque ad annum decimum quintum, post quem solus imperavit Augustus.» 
<urn:lofts:fhg.4.hesychius_milesius:3.1>  Mitto Calandum, Nonum nec non Idum, quorum salutare institutum mensis diebus adscriptum est. Etenim Antonini temporibus, quum victi Romani includebantur in ipsa Roma antiquiore, ac fame perire omnes periclitabantur, viri illi populum Romanum e re sua cibis sustentabant, et Calandus quidem per dies octodecim quoque mense, Nonus autem per octo dies, et per quattuor Idus. Hesychius Illustris, Plutarchus atque Dio et Dionysius simul haec scribunt omnia. 
