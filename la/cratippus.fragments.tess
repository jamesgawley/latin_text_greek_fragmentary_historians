<urn:lofts:fhg.2.cratippus:1.1> Postmodo violatae religionis postulatus quod et ipse do eorum esset censu, qui statuas Mercurii truncassent et arcana Cereris vulgassent (quod is homo alioqui intemperans noctu per comessationem aliquando quandam Mercurii fregisset statuam: et quum servum eum, quem actores ad quaestionem exposcebant, dedere noluisset, male ex ea re audiret, itaque secunde crimini occasionem exhiberet: quae posterior actio adversus eum suscepta est parvo tempore ab expeditione classis in Siciliam ab Athenienibus missae. Etenim Corinthii in urbem induxerant, [qui hermas truncarent, propter Syracusanos ipsorum colonos; hi enim quum religuos Siciliae Graecos opprimerent, et propterea Leontini et Segestani auxilium contra eos Atheniesium implorarent, Athenienses vero jam opitulaturi iis essent: tum Corinthii rem impedituri noctu Mercurios, qui apud forum erant collocati, matilaverunt, ut ait Cratippus) ob haec in judicium pertractus est, absolutus tamen, quod professus est se criminis auctores indicaturum.
<urn:lofts:fhg.2.cratippus:2.1> Multa praeterea per totam Historiam Thucydidis licet invenire, qnae aut summa cura elaborata sunt, ut neque addi quidquam neque detrahi possit, aut tam negligenter atque quasi cursu scripta, ut ne minimam quidem speciem prae se ferant eximiae illius in dicendo facultatis; idque potissimum in concionibus, in colloquiis aliisque rhetoricis. Quod sentiens Thucydides imperfectam videtur historiam reliquisse, ut tradit etiam Cratippus, qui aequalis ejus fuit et ab eo omissa collegit. Dicit enim orationes illas non modo rebus ipsis esse impedimento, verum etiam auditoribus molestas; idque sentientem Thucydidem nullas in ultima historiae parte orationes adjunxiste, etsi multa in lonia ac multa Athenis evenissent, quae habitis sermonibus et orationibus transacta essent. Quodsi quis primum cum octavo libro conferat, eum intellecturum non ejusdem utrumque instituti et consilii esse neque eandem utrique vim inesse. Alter enim, quum paucas admodum nec magni momenti res contineat, orationibus abundat, in altero multis magnisque rebus referto, magna est concionum intrequentia.
<urn:lofts:fhg.2.cratippus:3.1> Nonnulli ibi Thucydidem obiisse dicunt, ubi etiam vitam exul degebat . . . At Didymus eum ab exilio reversum morte violenta Athenis obiisse tradit; hoc autem a Zopyro memoriae proditum dicit. Athenienses enim post cladem in Sicilia acceptam omnibus exulibus, exceptis Pisistratidis, in patriam redeundi potestatem permisisse; hunc autem reversum violenta morte sublatum et in Cimoniis monumentis sepultum; quin etiam ait illorum simplicitatem a Zopyro derideri, qui Thucydidem peregre quidem abiisse, Athenis vero sepultum fuisset putent: tum enim in paterno monumento aut non fuisset positus, aut clam positus nec columnam adeptus esset, neque inscriptionem: at euim columna ipsius sepulcro imposito nomen scriptoris indicat. Verum illud constat, exulibus in patriam redeundi potestatem fuisse factam, ut et Philochorus testatur et Demetrius Phalereus in libro De archontibus Atheniensibus. Ego vero Zopyrum nugari puto, qui Thucydidem [non] in Thracia obiisse dicat: licet Cratippus eum vere locutum censeat.
