<urn:lofts:fhg.4.protagorides_cyzicenus:1.1>  Quales fuerint coenae Aegyptiae docet nos Protagorides primo libro De ludis Daphnicis, ubi sic ait: «Tertium est genus coenarum, Aegyptiarum: in quo cibi non imponuntur mensae, sed circumferuntur patinae.» 
<urn:lofts:fhg.4.protagorides_cyzicenus:2.1>  Protagorides Cyzicenus libro secundo De ludis ad Daphnea (suburbanum Antiochiae Syriacae) celebratis ait: «Omni vero instrumento fidibus intenso canit, crotalis, humilem sonum edente panduro; dulcique monaulo suavissimas harmonias cantillat.» 
<urn:lofts:fhg.4.protagorides_cyzicenus:3.1>  Pandurae instrumenti Euphorio, ut dixi, et Protagorides secundo De ludis Daplinicis meminerunt. 
<urn:lofts:fhg.4.protagorides_cyzicenus:4.1>  Protagorides, secundo libro Comicarum Historiarum, Antiochi regis in flumine navigationem enarrans, nonnihil etiam de artificiosa aquae refrigeratione tradit, his verbis: «Interdiu aquam insolantes, et sub noctem quod crassissimum est colo secernentes, reliquum urnis fictilibus exceptum in excelsissima aedium parte aeri exponunt, et duo pueri tota nocte aqua irrigant vasa. Diluculo tollunt, et sedimento denuo detracto ita tenuem reddunt aquam, ut ad bibendum sit saluberrima: quo facto, in paleis recondunt urnas; et sic deinde ea aqua utuntur, ut nive prorsus non indigeant.» 
