<urn:lofts:fhg.4.teucer_cyzicenus:1.1>  Butrotus vel Buthrotus, urbs Epiri. Nimirum, ut Teucer Babylonius ait, quum Helenus e patria in Epirum venisset, et ob descensum in terram sacra faceret, bos victima, quod ictum haud letalem acceperat, aufugit et sinum quemdam Epiri tranans in terram egreditur, ubi concidens exspiravit. Quod pro omine Helenus accipiens, urbem ibi condit eamque a casu illo Butrotum (Bovem vulneratam) nominavit. 
<urn:lofts:fhg.4.teucer_cyzicenus:2.1>  Bebaea, fons sic dictus in Euboea. Cujus nomen Teucer Inde deducit, quod, quum reliqui insulae fluvii fontesque quondam defecissent, ille solus sicuti antea aqua semper abundasset. Itaque ob aquae nunquam deficientis constantiam (βέβαιον) appellatum esse Βεβαίαν. 
<urn:lofts:fhg.4.teucer_cyzicenus:3.1>  In cochleam etiam in Teucri Definitionibus hic legitur griphus: Animal sine pedibus, sine spinis, sine ossibus, testaceo tergo, praeiongis oculis, qui extrorsum exseruntur et introrsum recedunt. 
