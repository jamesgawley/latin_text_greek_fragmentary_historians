<urn:lofts:fhg.3.antiochianus:13.1>  Unus autem aliquis, omnium praestantissimus, universas res gestas a principio usque ad finem, quotquot et in Armenia et in Syria et in Mesopotamia et ad Tigrin et in Media gesta sunt, conscripsit ita ut quingentis et ne iis quidem integris versibus omnia complecteretur; quo facto historiam se conscripsisse praedicat. Titulo tamen librum inscripsit ipso fere volumine vastiore: Antiochiani, in sacro certamine Apoolinari victoris (puer enim, puto, quondam vicerat dolicho), rerum in Armenia et Mesopotamia Mediaque modo ab Romanis gestarum narratio. 
