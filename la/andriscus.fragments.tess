<urn:lofts:fhg.4.andriscus:1.1>  De Polycrita. Haec historia transcripta est ex libro primo Andrisci De rebus Naxiis. Meminit ejus etiam Theophrastus in quarto libro De opportunitatibus. — Quo tempore contra Naxios Milesii cum auxiliaribus copiis profecti sunt, valloque ante civilatem exstructo, regionem ex cidebant, prohibitis Naxiis ne urbe egrederentur. Eo tempore virgo nomine Polycrita, casu quodam in Delio templo, quod prope civitatem erat, relicta, Erythraeorum ducem Diognetum in amorem sui traxit, qui domesticas copias ducens auxiliarius erat Milesiorum. Is itaque multo ejus desiderio captus, oratorem misit ad illam. Non enim fas erat supplicem puellam maxime in templo vi cogere. Illa autem aliquandiu legatos non admittebat. Quum vero plurimum instaret, dixit sibi persuaderi non posse, nisi juramento praestito effecturum se polliceretur, quicquid tandem ipsa vellet. Diognetus autem nihil tale suspicatus, valde prompte juravit per Dianam se praebiturum quicquid tandem cuperet. Facto itaque juramento, apprehendit eum manu Polycrita, ac meminit de prodenda regione, suppliciter plane precata, quo ipsius misereretur et calamitatum civitatis. Diognetus vero audito sermone obstupuit ac quasi extra se positus fuit, extractaque machaera puellam penetrare parabat: verum aestimata apud se ejus benignitate, quum simul vinceretur ab amore (oportebat enim, ut verisimile, Naxios a praesentibus malis liberari), tunc quidem nihil respondit, consultans quid faciendum esset. Sequenti autem die despondit se proditurum. Et quum post triduum Milesiis festus instaret dies Thargeliorum in quo multum meri insumunt, ac maximos sumptus faciunt, eo sane tempore apparabat prodere regionem. Et statim opera Polycrites impositam in panem plumbeam epistolam fratribus puellae transmisit (erant enim hi urbis praefecti), quo in illa ipsa nocte praeparati veniant. Signum eis fore ardentem faculam, quam se ipsum erecturum promisit. Polycrita autem eum cui panem deferendum dabat, fratribus dicere jussit, ne quid dubitarent, futurum ut res ad exitum perducatur, modo ipsi nihil cunctarentur. Nuntius ergo quum confestim in civitatem venisset, Polycles Polycritae frater multa sollicitudine angebatur, numne fidem praestaret epistolae necne: postremum vero quum omnes obsequendum esse censerent, et instaret nox, in qua jussi erant venire, supplices antea diis facti, suscipientibus eos his quorum praefectus erat Diognetus, irruunt in praesidium Milesiorum, alii per apertam portam, alii transgredientes valum. Sic acervatim intra propugnaculum exsistentes Milesios occiderunt. Lbi per ignorantiam Diognetus quoque occisus est. Porro sequenti die omnes Naxii magno desiderio puellam certatim honorare cupientes, alii vittis, alii cingulis eam circumdederunt, ita ut puella pondere eorum quae injiciebantur oppressa suffocaretur. Quare ipsam publice in campo sepelierunt, centenis omnibus ei parentantes. Aiunt autem aliqui Diognetum combustum esse in eodem loco cum puella, apparatu scilicet Naxiorum. 
<urn:lofts:fhg.4.andriscus:2.1>  De Pancrato. Narrat Andriscus de rebus Naxiis libro secundo.—Scellis et Cassamenus, qui Thraciam colonis frequentarunt, ab insala quae Strongyla prius, nunc Naxus dicitur, profecti depraedabantur Peloponnesum et circumjacentes insulas. Deinde in Thessaliam appellentes, mnltas feminas abdiixerunt, inter easque etiam Iphimedam Haloei uxorem ejusque filiam Pancrato, cujus ambo capti amore sese mutuo interemerunt. 
<urn:lofts:fhg.4.andriscus:3.1>  Naxii, ut Andriscus itemque Aglaosthenes referunt (apud populares suos) Milichium Baccphum appellari, quod is mortalibus fici arboris fructum dederit: eamque ob causam, quem Baccheum Dionysum appellant, ejus dei faciemm apud Naxios vitigineam esse. Milichii vero Dionysi ficulneam; ficos enim apud eos milicha vocari. 
