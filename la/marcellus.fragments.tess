<urn:lofts:fhg.4.marcellus:1.1>  Revera exstitisse ejusmodi insulam nonnulli qui de mari extero scripserunt, prodidere. Esse nempe etiam ipsorum temporibus septem insulas in eo mari Proserpinae sacras, et alias tres ingentes, quarum una Plutonis, altera Ammonis, et tertiam, inter illas mediam, Neptuni sit, mille stadiorum circuitu. Incolas ejus acceptam a majoribus servare memoriam Atlantidis insulae, ut quae revera ibi fuisset insula quam maxima, et per multas annorum periodos omnibus Allantici maris insulis imperans, et ipsa quoque Neptuno sacra. Haec igitur Marcellus in Aethiopicis scripsit, nos vero e Procli Commentariis apponimus. 
<urn:lofts:fhg.4.marcellus:2.1>  Atlantis montis verticem Marcellus ait attingere ipsum aetherem, atque umbram in stadia quinquies mille projicere; ab nona diei hora solem eo abscondi usque dum prorsus occiderit. 
