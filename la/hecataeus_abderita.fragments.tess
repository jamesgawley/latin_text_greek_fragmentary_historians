<urn:lofts:fhg.2.hecataeus_abderita:1.1> Hecataeus usque ad suam ipsius aetatem gentem Hyperboreorum esse ait. Atque libri ejus exstant qui inscribuntur De Hyperboreis.
<urn:lofts:fhg.2.hecataeus_abderita:2.1> Nunc, postquam boreales Asiae tractus descripsimus, ea quoque quae de Hyperboreis fabulantur annotare non inconveniens arbitramur. Nam inter antiquitatum scriptores Hecataeus et nonnulli alii tradunt, contra Celticam in Oceano insulam esse non minorem Sicilia, septemtrionibus subjectam, quam Hyperborei incolant, sic vocati quod Borea vento sint remotiores. Solum hic optimum esse ac fructuosum, aeremque optime temperatum, ac propterea bis in anno messem fieri. (2) Latonam hic fuisse fabulantur; ideoque Apollini prae diis aliis cultum deferri, et, quia deum hune quotidie perptua laudum decantatione celebrent, et summis prosequantur honoribus, homines illos velut sacerdotes Apollinis esse perhibent. Cujus lucus ibi magnaficus et templum insigne rotunda forma donarisque multis exornatum. (3) Urbs quoque deo huic sacra; in qua civium plerique citharistae, qui citharas in fano pulsantes sacros deo hymnos canunt, quibus gesta ejus honorifice praedicantur. (4) Lingua Hyperboreis propria, et singulari Graecis benevolentia, ex antiquis inde temporibus confirmata, addicti sunt; nonnullos ad Hyperboreos trajecisse, et praeclara donaria reliquisse Graecis literis inscripta fabulantur. (5) Sic etiam Abarin quondam in Graeeiam inde profectum pristinae cum Deliis amicitiae et cognationis necessitudinem renovasse. Memorant insuper luuam ex hac insula ita conspici, ut parum a terra distet, et terrestres quosdam tumulos in facie repraesentet. (6) Deum quoque Apollinem undevigenis (novenis) annis semel insulam adire, quo spatio astrorum in pristina loca revolutiones perficiantur. Ideoque undeviginti annorum circuitum magnum a Graecis annum vocari. (7) In hac deum apparitione cithara psallere noctu, et choreas agitare continue, se laudibus successuum oblectantem. Urbis vero imperium et summam templi curam penes Boreadas esse, progeniem Boreae, qui gentili successione principatum gerunt.
<urn:lofts:fhg.2.hecataeus_abderita:3.1> Hyperborei nomen habent ab Hyperboreo quodam Atheniense, ut Phanodemus; Philostephanus vero Hyperoreum Thessalum esse dicit; alii dicunt nominatos esse ab Hyperboreo Pelasgi et Perimelae Aeolo natae filio; Pherenicus eos e Titanum gente oriundos dicit; aliam narrationem habet Hecataeus.
<urn:lofts:fhg.2.hecataeus_abderita:4.1> Hyperboreorum gentem et Apollinis apud eos honores, non modo poetae, sed alii etiam scriptores celebrant; et inter alios Hecataeus, non Milesius ille, sed Abderita. Is quum et alia quaedam nec pauca nec vilia referat, quae in praesentia recitari nihil attinet; ea in aliud tempus differentur, quo et mihi narrare jucundius et aliis forsan audire sit commodius: quae vero praesentis sunt instituti, ea nunc solum exponam. Apollinis igitur sacerdotes sunt Boreae et Chionis filii, tres numero fratres, sex cubitorum proceritate. Hi quum solenne sacrificium stato tempore peragunt, innumera cycnorum examina e Rhipaeis [ut ipsi appellant] montibus advolant, qui ubi templum volando circumvecti fuerit, et veluti lustrarint, in septum templi descendunt, quod et spatio amplissimum est, et specie pul	cherrimum. Quum autem cantores vernaculo musicae genere deum celebrant, et simul citharistae suavissimam melodiam cantantium choro adsonant, cycni etiam ipsis concinne accinunt, nec usquam obsona aut inepta voce aberrant; sed tanquam incitamentum et auspicium cantus a chorodidascalo editum secuti, peritissimis carminum sacrorum decantatoribus concinunt. Hymno jam perfecto, volucris ille chorus ut ita dicam recedit, postquam solito sibi dei celebraudi munere est defunctus, ac divinos honores per totum audivit diem, simulque et ipse cantavit, et oblectavit alios.
<urn:lofts:fhg.2.hecataeus_abderita:5.1> Helixoea, insula Hyperboreorum, Sicilia haud minor, sub Carambycam fluvium, a quo insulares Carambycae dieuntur, ut Hecataeus Abderita refert.
<urn:lofts:fhg.2.hecataeus_abderita:5.2> Caramycae, Hyperboreorum gens, a Carambyca fluvio, uti Hecataeus Abderita.
<urn:lofts:fhg.2.hecataeus_abderita:6.1> Fabulosa apud Hecataeum est de Cimmeride urbe narratio.
<urn:lofts:fhg.2.hecataeus_abderita:7.1> Aegyptiorum philosophiam hujusmodi esse de diis ac justitia dixerunt. Materiam principium fuisse rerum: ex ea deinceps quattuor elementa discreta, perfectasque omnis generis animantes: solem ac lunam deos esse, alterumque Osirim, alteram Isim appellatam; exprimi illos per scarabeum et draconem, accipitrem aliaque animalia Manethos auctor est in Naturalium epitome et Hecataeus in primo de Aegyptiorum philosophia libro. Statuas praeterea et fana fabricare, quod ignorent effigiem dei. Mundum genitum mortalemque et ad sphaeroe similitudinem rotundum: stellas ignem esse, quarum temperata commixtione cuncta super terram nascuntur: lunam deficere quum in terrae incidit umbram: animum et corpori superesse et ex alio in aliud migrare: pluvias ex aeris conversionibus fieri. Ista et hujusmodi illos de rerum natura disserere Hecataeus et Aristagoras tradunt. De justitia quoque leges constituerunt, quas ad Mercurium referunt. Utiles quasque et usui hominum accommodatas animantes divino honore prosecuti sunt. Asserunt etiam geometriam, astrologiam et arithmeticam se primos invenisse.
<urn:lofts:fhg.2.hecataeus_abderita:8.1> Heraclitus et Hecataeus ignem marinum intellectus participem solem esse dixerunt, ac scaphae figuram subincurvam habere. Defectum quoque secundum hujus figurae conversionem evenire, quum videlicet parte concava a nobis aversa, convexa ad nos spectat. Magnitudinem denique habere quanta sit humani pedis latitudo.
<urn:lofts:fhg.2.hecataeus_abderita:9.1> Quum plerique existiment peculiare apud Aegyptios nomen Jovis esse Amun, quos nos producto vocabulo Ammonem dicimus: Manethos Sebennita ea voce occultatum, et occultationem judicat significari: Hecataeus autem Abderita hoc verbo invicem uti Aegyptios ait quum alter alterum vocat; esse enim vocem invocatinam; quare quum principem deum eumdem atque Universum putent, utpote obscurum et absconditum, vocari ab iis et orari Amun dicentibus, ut prodat se ac conspiciendum praebeat. Talis ergo fuit Aegyptiorum accuratio in contemplatione rerum divinarum.
<urn:lofts:fhg.2.hecataeus_abderita:10.1> Vinum ii qui Heliopoli Solem colunt sacris, nullum prorsus in templum inferunt; quod non conveniat interdiu bibere, domino et rege inspiciente: reliqui vino utuntur, sed modico admodum, habentque multos ritus, quos abstemii obeunt, ubi philosophando rebusque sacris docendis ac discendis tempus exigitur. Reges quoque ex sacrarum praeseripto literarum certa mensura vinum bibebant, ut scribit Hecataeus, quia et ipsi essent sacerdotes. Bibere tamen caepere a Psammeticho etc.
<urn:lofts:fhg.2.hecataeus_abderita:11.1> Hecataeus narrat non effluere in mare Phasin, neque per Tanaidem Argonautas navigasse, sed eadem via rediisse, qua venerant, ut Sophocles in Scythis narrat.
<urn:lofts:fhg.2.hecataeus_abderita:12.1> Thebis mirifica sunt priscorum regum sepulcra, quae posteris ad similis magnificentiae studium nihil reliqui fecerunt. Horumque sacerdotes dixerunt sepulcrorum regiorum in sacris commentariis quadraginta septem inveniri: sed ad Ptolemaeum Lagi septemdecim tantum remansisse, quorum pleraque nobis Aegyptum lustrantibus ad Olympiadem centesimam corrupta fuerant. Nec vero a sacerdotibus tantum Aegyptiis haec e libris sacris referuntur, sed et Graecorum multi, qui Ptolemaei Lagi aetate Thebas profecti historias Aegyptiacas contexuerunt, inter quos etiam Hecataeus est, cum narratione hac nostra consentiunt. XLVII. A primis enim sepulcris, quibus Jovis pellices conditas esse traditur, decem stadiis abesse narrant regis, quem vocant Osymandyam, monumentum; sub cujus introitum e vario lapide atrium longitudine duum plethrum et altitudine cubitorum quadraginta quinque. (2) Hinc digresso lapideum occurrere peristylium quadratum, cujus unumquodque latus quaternûm plethrorum: columnarum loco animalium (Osiridis) figuris sedecim cubitorum ex uno saxo, figuris ad antiquum morem caelatis, suffultum. Totum vero tectum et lacunar duas orgyias latum et stellis in caeruleo variegatum e solido lapide constrare; secundum id peristylium, ingressum rursus alium et atrium esse, cetera assimile prioru, sed variis sculpturis uberius elaboratum. (3) In aditu tres statuas videri ex uno saxo omnes Syenite (opus Memnonis Syenitoe?). Harum unam sedere, omnium in Aegypto maximam: quae pedis sui mensura excederet cubitos septem. Reliquas duas ad genua illius repositas, alteram a dextris, a sinistris alteram, filiae nimirum et matris, prioris magnitudinem non assequentes. (4) Opus id non tantum ob magnitudinem commendatione dignum, sed etiam ob artem admirandum et saxi natura excellens, quum in tam vasta mole neque fissura, neque labes ulla conspiceretur. Hanc vero inscriptionem praeferre: «Sum Osymandyas, rex regum. Si quis nosse velit, quantus sim et ubi jaceam, meorum aliquid operum vincat. (5) Aliam insuper imaginem esse matris illius seorsum, cubitorum viginti uno saxo constantem; in cujus capite tres fascias regias, quibus significaretur, filiam uxorem et matrem regis fuisse. (6) Secundum hoc atrium, aiunt, peristylium erat priore memorabilius, in quo variae sculpturae repraesentantes bellum contra Bactros, qui desciverant ab eo, gestum; in quos expeditionem fecerit cum quadringentis millibus peditum, et viginti millibus equitum; eercituque in quattuor agmina diviso, omnibus cum imperio filii regis praefuisse memorantur. XLVIII. In primo itaque pariete rex videtur murum oppugnans amni circumfluum in primaque acie cum adversis hostibus quibusdam dimicans, leone socio, qui terribilem in modum regi opitulatur. Quod pars interpretum de vero leone accipiendum esse affirmabat, quem mansuefactum rex aluerit, quique ad pugnarum discrimina cum eo descendens, roboris strenuitate in fugam hostes verterit. Pars aliter explicabat, quod quum majorem in modum fortis esset et insolens, suas ita laudes referre voluerit, imagine leonis animi sui habitum significans. (2) In secundo pariele captivi regis trahuntur, absque virilibus et manibus effigiati quo effeminatos animos, nullasque in periculosis negotiie manus habuisse illos, significatum videtur. (3) Tertius inde paries omnis generis seulpturas et picturas insignes exhibet; quibus victimae regis et triumphus a bello isto actus exprimuntur. (4) In medio peristylio ara sub dio ex lapide pulcherrimo constructa erat, artificio manunm excellens et magnitudine admiranda. (5) In ultimo pariete duae sunt imagines residentes, ex integro saxo viginti septem cubitorum. Juxta quas tres e peristylio introitus facti atque inde domus columnis substructa, ad musici theatri iastar, oujus latera singula duûm plethrorum. (6) In ea multae ex ligno statuae; quibus disceptantes in judicio et respectantes ad juri dicundo praefectos significantur. Hi, numero triginta, in uno parietum exsculpti. In medio est praetor judicii, Veritatem clausis oculis collo appensam plurimosque sibi libros adjacentes habens. Hac imaginum figura ostenditur, judicum esse nihil accipere et judiciorum praesidem ad solam respicere veritatem oportere. XLIX. Exinde ambulacrum est variis aedificiis refertum; in quibus omnia esculentorum genera, quibus summa in fruendo suavitas, elaborata habentur. (2) Ibi affabre sculptus et floride pictus rex spectatur, aurum et argentum deo offerens, quod singulis annis ex omni Aegypto de argenti et auri fodimis percepit. Summa quoque adscripta quae ad argenti rationem est trecenties vicies centena minarum millia. (3) Post haec sacram esse dicunt bibliotheeam cum inscriptione, Officina medici, in qua animus persanari possit, contiguasque huic omnium in Aegypto deorum imagines, rege munus unicuique competens offerente, utque Osiridi et collocatis infra assessoribus demonstraret, quomodo piam erga deos justamque in homines vitam transegisset. (4) Juxta bibliothecam domum affabre exstructam viginti lectisterniis, ubi Jovis et Junonis regisque effigies; ibique etiam regis corpus, ut videretur, tumulatum esse. (5) Circum vero undique aedes non paucas exsistere, quae omnium in Aegypto consecratorum animalium elegantes picturas exhiberent. Inde ad summum sepulcrum ascendi. Quo superato, aureum esse circulum in ipso monumento, trecentorum sexaginta quinque cubitorum ambitu, crassitie cubitali; inscriptosque et divisos in singulos cubitos anni dies, cum notatione ortus et occasus stellarum naturalis, et significationum, quas Aegyptii astrologi ab illis effici docerent. Hic, aiunt, circulus a Cambyse et Persis abreptus est, quando in ejus potestatem Aegyptus pervenit. (6) Ad istum ergo modum Osymandyae regis sepulcrum describunt: quod non modo sumtuum magnificentia, sed artificum etiam industria longe supergressum reliqua videtur.
<urn:lofts:fhg.2.hecataeus_abderita:13.1> Nos bellum contra Judaeos litterarum memoriae prodituri, nostri officii esse ducimus, si prius summatim de origine hujus gentis et legibus ipsorum disseramus. In Aegypto lue pestifera quondam exorta, plerique mali causam ad offensam numinis referebant. Quum enim multi promiscum colluvionis advenae ibi habitarent, qui peregrinis ritihus iu sacrorum ministeriis et immolationibus uterentur, evenit ut aviti deorum honores apud eos exolescerent. (2) Hinc suspicio indigenis regionis illius injecta, nisi alienigenas submoverent, futurum ut malis nunquam exonerarentur. Statim igitur expulsis aliarum nationum hominibus, pars nobilissima et strenuitate aliis praestans, eximiorum ducum auspiciis in Graeciam, ut perhibent, et alia quaedam loca, variis jactata casibus, pervenit, quibus Danaus et Cadmus prae ceteris clarissimi praeerant. Pars autem populi maxima in terram, quae Judaea nunc vocatur, ab Aegypto quidem haud longe dissitam, at omnino temporibus illis desertam, rejecta est. (8) Coloniae hujus ductor erat Moses quidam, ut appellatur, sapientia et fortitudine maxime excellens. Is occupata regione quum urbes alias, tum quae nunc clarissima est, Hierosolyma, ac templum ibi, quod in summa illis veneratione habetur, condidit. Tum numinis honores et caerimonias sacrorum docuit; etiam rempublicam legibus instruxit, atque in ordinem certum redegit. Multitudinem in duodecim tribus divisit, quod numerum hunc perfectissimum esse, ac mensibus, qui annum faciunt integrum, respondere statuamve fabricavit, quod in deum minime cadere formam humanam, sed coelum hoc, quod terram circumquaque ambit, selum deum esse cunctaque in potestate habere judicaret. Sacrificiorum autem ritus vitaeque conformandae morem ita instituit, ut a ceterarum gentium institutis plurimum discreparet. Nam propter gentis suae relegationem inhumanam quandam et inhospitalem vitae rationem praecepit. Viros praeterea gratiosissimos, et qui genti universae praeesse maxime valerent delegit, eosque sacerdotes creavit. His munus illud destinavit, ut perpetuo. (5) Eosdem maximarum quoque rerum disceptationi illorum judices praefecit, legumque ac institutorum custodiam illorum fidei commisit. Quocirca nunquam Judaeis regem fuisse aiunt, sed multitudinis guvernandae curam et potestatem ei tradi perpetuo, qui inter sacerdotes prudentia et virtute praecellere videtur. Hunc sacerdotem principem summum pontificem appellant; hunc pro nuntio et interprete jussorum dei habent; (6) hunc in concionibus publicis aliisque congressibus mandata proferre, atque hac in parte tam morigeros esse Judaeos perhibent, ut extemplo ad terram prostrati sacrorum antistitem, oracula dei sibi interpretantem, adorent. In fine autem legibus adscriptum est: Moses Auditor dei Haec dicit judAeis. Ad haec multum studii cum insigni prudentia in res bellicas posuit legislator, et juvenes ad tolerantiam et fortitudenem, ad constantiam denique in omnibus aerumnis exercendam adegit. (7) Quin etiam expeditiones in gentes finitimas suscepit, multosque terrae bello acquisitae tractus hereditario suis jure possidendos attribuit, ita quidem, ut privatis aequales sortis partes faceret, sacerdotibus majores: ut ampliores percipientes reditus, dei cultibus assidue citra distractionem incumberent. Nec privatis sortis suae patrimonium veudere licebat, ne aliqui, emtis per avaritiam fundis hereditariis, eliderent pauperiores, gentemque redigerent ad paucitatem. (8) Liberis insuper educandis ut operam darent, regionis inhabitatores coegit: quumque exiguo sumptu infantes alantur, semper Judaeorum natio multitudine hominum viguit. Quod ad matrimonia et mortuorum funerationes attinet, ut suae a ceterorum hominum legibus differrent plurimum, fecit. Ceterum sub imperiis posteriori aetate exortis, in Persarum dominatu, et qui hunc everterunt, Macedonum, ex commixtione cum externis gentibus multa de legum avitarum institutis apud Judaeos mutata exoleverunt. De Judaeis haec narravit Hecataeus Abderita.
