<urn:lofts:fhg.4.molpis_laco:1.1>  Quaenam sit copis, perspicue exponit Molpis in Lacedaemoniorum republica, sic scribens: «Peragunt etiam quas copidas dicunt. Est vero copis coena, cujus fercula sunt maza, panis, earo, olus crudum, jus, ficus, tragema, lupinus.» 
<urn:lofts:fhg.4.molpis_laco:2.1>  Molpis scribit mattyen etiam appellari illa epaicla. 
<urn:lofts:fhg.4.molpis_laco:3.1>  Molipis ait: «Post coenam autem solet semper aliquid ab aliquo conferri, nonnunquam etiam a pluribus, lautior quidam cibus domi apud ipsos paratus, quod epaiclon vocant. Nemo autem aliquid a se emptum solet conferre: nec enim voluptatis aut gulae causa conferunt, sed suae in venando virtutis documentum prolaturi. Sunt etiam ex his multi, qui, quum greges alant, de foetu ovium liberaliter impertiuntur. Sunt autem lautiora illa fercula (mattyen ipsi vocant) columbae, anseres, turtures, turdi, merulae, lepores, oves, hoedi. Edicunt autem semper coqui nomina horum, qui aliquid in medium contulerunt, quo sciant cuncti eorum in venando industriam et in ipsos munificentiam.» 
