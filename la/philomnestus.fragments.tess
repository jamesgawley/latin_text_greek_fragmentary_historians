<urn:lofts:fhg.4.philomnestus:1.1>  Philomnestus, in libro De Rhodiorum solemnibus, quae Sminthia vocant, ait: «Nam et sycophanta inde nominatus est, quod tunc et mulctarum et tributorum nomine fici exigebantur, et vinum ete oleum, e quibus pro administratione reipublicae sumptus faciebant: et, qui haec exigebant et in fisco publico repraesentabant (εἰσφαίνοντες), hi, ut videtur, sycophantae nominatisunt, e civibus spectatissimae fidei delecti.» 
<urn:lofts:fhg.4.philomnestus:2.1>  Antheas Lindius, qui se cognatum jactabat esse Cleobuli Sapientis, ut ait Philomnestus in libro De Sminthiis in Rhodo insula, natu jam grandior, et fortunatus homo, et poetico ingenio praeditus, per totam vitam Bacchanalia celebrabat, Bachhico cultu incedens, et multos alens sodales secum bacchantes: agmenque comessantium dies noctesque ducebat. Idem primus poesin illam, quae fit apta verborum compositione, invenit; qua deinde Asopodorus Phliasius usus est in aimbis prosaicis. Ille vero etiam comaedias composuit, et alia multa in eodem poeseos genere, quae suis phallophoris praecinebat. 
