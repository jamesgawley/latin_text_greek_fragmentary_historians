<urn:lofts:fhg.4.menetor:1.1>  Famosa etiam meretrix Plango fuit Milesia. Quae quum esset formosissima, amore ejus captus est adolescens Colophonius, qui amasiam habebat Bacchidem Samiam. Plangonem igitur quum sollicitaret adolescens, illa fama cognitam habens pulchritudinem Bacchidis, et avertere juvenem a sui amore cupiens, quum nihil proficeret, mercedem concubitus ab illo postulavit Bacchidis monile vulgo celebratum. Tum ille, vehementi amore flagrans, Bacchidem precatus est, ne se misere pereuntem negligeret. Et Bachhis, impetum adolescentis videns, monile dedit. Tum Plango, postquam adeo alienam ab invidia Bacchidem intellexit, monile ei remisit, cum adolescente vero concubuit. Et ab eo tempore amicae hae inter se fuerunt, et communi benevolentia amatorem sunt prosecutae. Quam rem mirati Iones, ut ait Menetor in libro De donariis templorum, Pasiphilam vocarunt plangonem. 
