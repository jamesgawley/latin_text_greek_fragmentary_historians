<urn:lofts:fhg.4.zopyrus_byzantius:1.1> Phylonome, Nyctimi et Arcadiae filia, venatum cum Diana solebat exire. Illam Mars pastoris sumpta forma vitia vit, ac foetu implevit. Geminos quum partu edidisset, patris metu in Erymanthum eos abjecit: ii fatali quodam providentiae decreto delapsi sunt in excavatam quercum. Lupa autem, quae ibi suum habebat lustrum, suis catulis in fluvium abjectis, mammam infantibus praebuit. Tyliphus pastor, qui suis hoc viderat oculis, sustulit pueros, ac pro suis educavit, et alterum nominavit Lycastum, alterum Parrhasium, qui in Arcadiae regno successerunt. Sic Zopyrus narrat libro tertio Historicorum. 
<urn:lofts:fhg.4.zopyrus_byzantius:2.1> Postridie ejus diei (VI Idus Novembres) memoria Romuli et Remi. Quum Amulius tyrannice se gerens adersus Numitorem, filium ejus interemisset, filiam sacerdotem esse jussit: quae quum ex Marie, ut ferunt, peperisset, ipse metu inductus infantes aquis mergi imperat. Quos ubi ad fluminis ripam satellites exposuerant, lupa accedens ubera illis admovit: pastor, re visa, sustulit pueros et ut suos eduxit, qui posterius Romam condunt. Id ipsum quoque apud Zopyrum .... 
<urn:lofts:fhg.4.zopyrus_byzantius:3.1> Pro Παλλὰς scribendum esse πελλὸν (pullum) Zopyrus ait. 
<urn:lofts:fhg.4.zopyrus_byzantius:3.2> Zopyrus in quarto De Mileti originibus scribit haec: «In Excitatione nocturna (in Dolonia) quum Homerus posuerit πελλὸν Ἀθηναίη, nonnulli mutatis verbis legunt Παλλὰς Ἀθηναίη, epitheto illi seducti, sed verum non assecuti. Etenim tria sunt ardearum genera, quae colore, indole et voce inter se differunt Unum ardearum genus est quod vocatur πύγαργον (caudam albam habens), quod ad nuptias omnium est infaustissimum: nam in coitu laboranus perit; projicit enim oculos sanguinemque sponte erumpentem profundit. Alterius generis ardea est, quam Veneream vocant. Haec in coitu bene habet, et ad nuptias et vitae concordiam fausti est augurii. Tertii generis ardea πελλὸς est, nigri coloris et ad clandestinam actionem omnium aptissma. Jam igitur quum tria sint ardearum genera, quorum unumquodque suum quoddam portendat, non fuisset poeta hoc neglecturus, neque generaliori harum avium nomine ad onmia promiscue abusurus.» 
<urn:lofts:fhg.4.zopyrus_byzantius:4.1> Zopyrus in libro De fluviis refert etiam fluvium Hermum in Attica esse atque pagum ei cognominem. 
<urn:lofts:fhg.4.zopyrus_byzantius:5.1> Aphrodisias, urbs Ciliciae, quam Alexander Polyhistor in libro De Cilicia dicit secundum Zopyrum, qui etiam Historias scripsit, a venere denominatam esse. 
