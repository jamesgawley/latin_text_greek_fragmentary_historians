<urn:lofts:fhg.4.acesander:1.1>  Dixi Acastum Peliam patrem funerantem poematum certamen instituisse, idque Sibyllam vicisse. Hic quum multi me reprehenderent, et narrationis tanquam incredibilis et absurdae testem aliquem poscerent; commodum recordatus asserui Acesandrum in opere De Libya auctorem ejus esse. Sed hujus, aiebam, lectio non est omnibus in promptu: Polemonis autem Atheniensis etc. 
<urn:lofts:fhg.4.acesander:2.1>  Pherecydes Naiade et Peneo, Acesander vero Phillyra Aesopi filia et Peneo Hypseum natum esse dicunt. 
<urn:lofts:fhg.4.acesander:3.1>  Hunc Apollonius modo Eurypylum modo Tritonem appellat. Acesander vero Eurypylum fratrem esse Tritonis dicit; verba sunt: «Eurypylus Neptuni et Cehenûs Atlante genitae filius, fraterque Tritonis est. Is uxorem ducit Steropen, Solis filiam, Pasiphaes sororem, ex eaque duos precreat filios, Lycaonem et Leucippum.» 
<urn:lofts:fhg.4.acesander:4.1>  Eurypylus, Neptuni f. et Celaenûs Atlante natae, rex Cyrenae. Phylarchus libro septimo Eurytum appellat fratremque ejus Lycaonem scribit. Acesander vero libro primo De Cyrene ait post Eurypylum regnum Libyae tenuisse Cyrenen filiam Hypsei. 
<urn:lofts:fhg.4.acesander:5.1>  Acestor in libris De Cyrene narrat, Eurypylo in Libya regnante, Cyrenen ab Apoiline in Libyam transportatam esse. Et quum terram leo infestaret, Eurypylum ei qui leonem interfecturus esset, regnum praemium proposuisse. Occidisse eum Cyrenen atque sic regnum accepisse. Filios ejus esse Autuchum et Aristaeum. 
<urn:lofts:fhg.4.acesander:6.1>  Enphemus in Laconica habitabat ad oram maritimam. Unus vero ex posteris ejus Sesamus in Theram insulam emigravit. A Sesamo autem genus ducit Aristoteles, qui deducendae in Cyrenen coloniae praefuit. Narrantur haec apud Pindarum in Pythionicis, et accuratius etiam apud Theochrestum libro primo Rerum Lybicarum, et apud Acesandrum primo De Cyrene. 
<urn:lofts:fhg.4.acesander:7.1>  Secundum Herodotum Pythia Battum vocabulo Libyco usa sic appellavit, quum prius ille Aristoteles vocaretur. Etenim Libyes battos reges dicunt. Secundum alios Battus a Pythia nominatus est, quod vocem haesitantem haberet, ac de linguae medela oraculum consuleret; nam voce captum esse Βατταρίζειν dicimus. Acesander vero eum non inde ab natalibus vocem haesitantem habuisse, sed casu fortuito lingua captum esse tradit; nam vir, ait, oratorius erat et consilio valebat. 
