<urn:lofts:fhg.3.athenaeus_naucratita:1.1>  Laudo equidem convivium arud Alexandrum Syriae regem celebratum: eum Alexandrum dico, qui Antiochi Epiphanis filius erat supposititius propter omnium bominum adversus Demetrium odium: de quo exposuit familiaris noster Athenaeus in libris quos De Syrioe Reyibus edidit. Erat autem convivium hujusmodi. Diogenes Epicureus, satis in ea doctrina quam amplexus erat versatus, Seleucia oriundus Babylonica, benigne acceptus fuerat a rege, Stoicorum licet placita magis probante. Hunc igitur in honore habebat Alexander, tametsi et vitam agentem parum honestam, ad haec maledicum et invidum, et risun movendi causa ne regibus quidem parcentem. Qui quum a rege petiisset rem a philosophia quidem satis alienam, ut sibi liveret tunicam gestare purpuream, et auream coronam, quae in medio praeferret Virtutis imaginem, cujus sacerdos ipse volebat appellari; non modo concessit ei rex, sed et coronam insuper dono dedit. Quas res Diogenes, quum amore teneretur mulieris cujusdam lysiodae (id est, Bacchanalium cantatricis), dono illi dedit. Quod ubi rex rescivit, philosophorum aliorumque insignium virorum convivium instituit, ad illudque Diogenem quoque vocavit: ab eoque, ut venit. Postulavit, ut corona et veste illa ornatus accumberet. Qui quum dixisset, fore id ab illo tempore locoque alienum; nutu dato rex intromitti cantores jussit: quorum in numero intravit etiam lysioda, coronam virtutis in capite gestans, atque etiam purpuream illam vestem induta. Tum multo oborio risu, nihil turbatus philosophus, laudare lysiodam coepit, nec laudandi finem fecit. Hujus Diogenis maledicentiam non ferens Antiochus, Alexandri in regno successor, jugulari hominem jussit. 
