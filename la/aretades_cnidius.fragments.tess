<urn:lofts:fhg.4.aretades_cnidius:1.1>  Darius Persa proelio congressus cum Alexandro ad Granicum, amissis septem satrapis ac falcatis curribus quingentis et duo, postridie instaurare pugnam volebat. Ariobarzanes autem filius ejus, ut qui Alexandro faveret, proomisit se patrem ipsi proditurum. Pater autem indignitate rei commotus, filio cervices praecidit. Aretades Cnidius tertio Rerum Macedonicarum. 
<urn:lofts:fhg.4.aretades_cnidius:2.1>  Nascitur in Sagari fluvio lapis nomine autoglyphus (id est, sponte sculptus); invenitur enim cum expressa matris deorum effigie: quem si quis invenerit (raro autem invenitur), ab iis qui castrantur non abhorret, sed intrepido vultu fert rem quae praeter naturam fit. Narrat hoc Aretades in phrygicis. 
<urn:lofts:fhg.4.aretades_cnidius:3.1>  Telamon Aeaci et Endeidis filius in Euboeam quum venisset, [Periboeam Alcathoi filiam vitiavit] noctuque fugit. Pater sentiens hoc, et factum ab aliquo civium suspicatus, filiam cuidam satellitum in mare abjiciendam mandavit: qui motus miseratione, eam vendidit; quumque mulier esset ad insulam Salaminam navi advecta, Telamon eam emit; peperit autem Ajacem. Historiam narrat Aretades Cnidius libro De insulis secundo. 
