<urn:lofts:fhg.4.scamon_mytilenaeus:1.1>  Scamon primo libro De inventionibus, sicinnin nomen invenisse ait a quatiendo (σείεσθαι), primumque qui sicinnin saltaverit, fuisse Thersippum. 
<urn:lofts:fhg.4.scamon_mytilenaeus:2.1>  Lydi et Iones Phoenicias literas acceperunt a Phoenice Agenoris filio, qui eas invenerit. His refragantur Cretenses, dicentes inde nominari quod primum scripta sint in palmarum (φοινίκων) foliis. Scamon vero in secundo Inventionum nomen habere ait a Phoenice, Actaeonis filia. Fabulantur enim Actaeonem mascula prole carentem filias habuisse, Aglaurum, Hersen, Pandrosum et Phoenicen. Phoenicen virginem adhuc diem obiisse; quare Actaeonem Phoenicias literas appellasse, ut sic honorem filiae tribueret. 
<urn:lofts:fhg.4.scamon_mytilenaeus:3.1>  Phoenicem instrumentum Ephorus et Scamon in opere De inventis appellatum esse inde tradunt, quod a Phoenicibus sit inventum. 
<urn:lofts:fhg.4.scamon_mytilenaeus:4.1>  Sambyce primam usam esse Sibyllam Scamon modo laudatus refert; nomen vero habere e Sambyce quodam, qui eam invenerit. 
<urn:lofts:fhg.4.scamon_mytilenaeus:5.1>  Primi Aegyptii astrologiam ad homines deduxere. Similiter autem etiam Chaldaei. Aegyptii rursus lucernas primi accendere docuerunt, et annum in menses duodecim diviserunt, et in templis cum mulieribus coire prohibuerunt, neque ad sacra ab uxore illotis adeundum esse lege sanxerunt. Et rursus inventores fuere geometriae. Sunt autem qui dicant Cares eam quae ex astris collgitur, invenisse praescientiam. Avium autem volatus primi Phryges observarunt. Aruspicinam autem seu extispicinam perfecte tenuerunt Tusci qui fuere vicini Italiae. Isauri autem et Arabes auguriis studuere, sicut Telmisenses ei quae per somia fit divinationi. Etrusci tubam, et Phryges tibiam excogitavere. Phryges enim erant Olympus et Marsyas. Cadmus autem erat Phoenix, qui fuit Graecis literarum inventor, ut ait Ephorus. Unde etiam scribit Herodotus literas appellatas fuisse Phoenicias. Alii autem dicunt, Phoenices et Syros pri mos excogitasse literas. Medicinam autem Apim Aegyptium indigenam, priusquam Io veniret in Aegyptum; postea autem Libys primus navem est fabricatus, et mare navigavit. Et rursus Celmis et Damnaneus ex Idaeis Dactylis ferrum primi invenerunt in Cypro. Alius autem Idaeus ferri invenit temperaturam, ut autem Hesiodus, Scytha. Ac Thraces quidem primi eam quae ἄρπη vocatur, invenerunt: est autem incurvus gladius; et peltis primi usi sunt in equis. Similiter autem Illyrii quoque peltam invenerunt. Tuscanos aiunt plasticen excogitasse, Itanumque (Samnites is fuit) primo clypeum fecisse. Cadmus autem Phoenix primus invenit lapicidinam: et in monte Pangaeo excogitavit auri metalla. Jam vero alia quoque gens, Cappadoces, primi invenerunt id quo Nablium appellatur, quemadmodum Assyrii quoque Dichordon. Carthaginienses autem primi construxerunt quadriremem. Eam autemex tempore et absque ulla praemeditatione fabricatus est Bosporus. Medea autem Aeetae filia, Colchis, prima pilos tingere excogitavit. Quin etiam Noropes (est autem gens Paeoniae, nunc autem appellantur Norici) aea elaborarunt, et primi ferrum purgarunt: et Amycus rex Bebrycum, lora pugilum, id est cestus, primus excogitavit: et Olympus Mysius in musica harmoniam Lydiam artificiose invenit: et qui vocantur Troglodytae, sambucam instrumentum invenere musicum. Aiunt autem obliquam quoque fistulam Satyrum invenisse Phrygem; κρούματα autem seu modos Olympum similiter Phrygem, quemadmodum Phrygiam harmoniam et mlxophrygiam et mixolydiam Marsyam, qui erat ejusdem regionis cum iis qui ante dicti sunt: et Doricam Thamyrim Thracem excogitasse. Persas quoque primos audivimus currum et lectum et pedum scabellum effecisse, et Sidonios triremem navem aedificasse. Siculi quoque qui sunt sub Italia primi invenere phormingem, quae non multum differt a cithara: et invenere crepitacula quae dicuntur Crotala. Quinetiam tempore Semiramidis reginae Assyriorum narrant inventas fuisse vestes byssinas. Et primam scripsisse epistolas Atossam Persarum reglnam dicit Hellanicus. Scamon quidem Mytilenaeus et Theophrastus Eresius, et Cydippus Mantinensis, et praeterea Antiphanes, et Aristodemus, et Aristoteles, quinetiam Philostephanus, et Strato quoque peripateticus, in libris suis De iis quae sunt inventa, haec narrarunt. 
<urn:lofts:fhg.4.scamon_mytilenaeus:6.1>  Mater Priami, ut Porphyrius ait in scripto De omissis apud Homerum nominibus, secundum Alomanem lyricum fuit Zeuxippe, secundum Hellanicum Strymo; Scamon vero in libro De Lesbo Thoasam, Teucri filiam, dicit. 
