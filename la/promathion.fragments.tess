<urn:lofts:fhg.3.promathion:1.1>  Nonnulli fabulosa plane de ejus ortu referunt: spectrum Tarchetio Albanorum regi, homini teterrimo et saevissimo, divinum doml esse oblatum: genitale enim ex foco ejus masculini sexus exstitlsse, per multosque dies comparuisse: ob oraculo autem, quod in Etruria fuerit, Tethydis allatum esse Tarchetio responsum, ut virgo cum specturo colret, ex qua filium nasciturum clarissimum, virtute, fortuna, robore insignem. Hoc responsum Tarchetius quum uni ex filiabus exposuisset, jussissetque cum genitali illo ut jungeret se; eam, quod aspernaretur, summisisse ancillam: Tarchetium vero, ut resciverit, graviter offensum ambas in vincula conjecisse, morte vindicaturum; sed quum Vesta illi in somnis oblata deterruisset eum a caede, telam vinctas texere puellas jussisse, ea lege, ut ea detexta in nuptias darentur: atque illas texuisse intordiu, ad alias per noctem mandato Tarchetii retexuisse telam. Deinde quum ancilla ex genitali illo geminos esset enixa, Teratio cuidam Tarchetium necandos tradidisse. Illum ad fluvii ripam eos exposuisse; lupam inde commeasse eo et ubera praebuisse, aves autem varii generis alimenta illis minuta ori indidisse: bubulcum tandem, re cum admiratione conspecta, accedere ausum, infantes sustulisse. Ad hunc modum salvos eductos invasisse in Tarchetium, et superasse. Haec Promathion quidam in historia, quam scripsit de rebus Italicis, retulit. 
