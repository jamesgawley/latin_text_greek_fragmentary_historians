<urn:lofts:fhg.4.hereas:1.1>  Alii referunt Ariadnen ab nautis Naxum deportatam, sacerdoti Bacchi Oenaro consuevisse, relictam autem a Thesso, quod aliam amaret: Dirus eum vexabat amore Panopeidis Aegles. Nam hunc versum ex Hesiodi carminibus Pisistratum subduxisse Hereas Megarensis narrat; sicut contra in Homeri Necyiam (Odysseae librum 11) hunc, Thesea Pirithoumque, illustia pignora divum, in gratiam Atheniensium infersisse. 
<urn:lofts:fhg.4.hereas:2.1>  Praeterea quo magis Megarenses refelleret, Solon contendit, cadavera non Megarensium, sed etiam trina aut quaterna in uno sepulcro, quum singuli Athenienses suo utantur. 
<urn:lofts:fhg.4.hereas:3.1>  Tyndaridae quum movissent Aphidnas et victores essent proelio, expugna verunt oppidum. Ibi Alycum quoque ferunt, Scironis filium, commilitonem id temporis Castoris et Pollucis, occubuisse: a quo locum quendam agri Megarici, quod corpus ejus ibi sit humatum, Alycum nominatum fuisse. Hereas vero ab ipso Theseo prodidit ad Aphidnas caesum Alycum, et in testimonium haec de Alyco producit carmina: Hunc Helenae causa formosae proelia quondam miscentem Theseus spatiosa stravit Aphidna. Haud consonum fuerit tamen veritati, praesente Theseo, fuisse matrem ejus et Aphidnas captas. 
<urn:lofts:fhg.4.hereas:4.1>  Hereas in Megaricis Orithyiae raptorem Boream filium, non vero nepotem Strymonis esse refert. 
