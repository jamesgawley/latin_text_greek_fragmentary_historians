<urn:lofts:fhg.4.clitonymus:1.1>  Romani bello Latino publium Decium imperatorem designaverunt. Quidam autem patricius juvenis, nomine Cassius Brutus, quum pauper esset hostibus pro certa mercede portas aperire instituit. Deprehensusque in templum Minervae Auxiliariae confugit. Pater autem ejus Cassius Signifer ibi eum inclusit, fameque interemptum inhumatum abjecit. Clitonymus in Italicis. 
<urn:lofts:fhg.4.clitonymus:2.1>  Sybari, quae Itallae urbs est, Aemilius, rarae formae juvenis, deditus erat venationibus. Mulier, cum qua nuper nuptias peregerat, cum alia femina rem ei esse opinata, nemus intravit. Ramis autem agitatis, canes accurrerunt, eamque discerpserunt. Clitonymus secundo Sybariticorum. 
<urn:lofts:fhg.4.clitonymus:3.1>  Nascitur in Pangaeo monte herba cithara nuncupata hanc ob causam. Illae quae Orpheum discerpserunt, ejus membra in fluvium Hebrum projecerunt. Et caput quidem mortui dii mutarunt in dracontis formam, lyra autem ex Apollinis decreto inter astra relata est. Atex sanguine fluente orta est herba, cithara vocata, quae dum peraguntur Dionysia, sonum emittit citharae. Indigenae vero nebridibus induti et thyrsos tenentes, hymnum canunt, cujus haec sunt verba: Tuncque sapies quum eris in vanum sapiens. Refert Clitonymus tertio Thracicorum. 
