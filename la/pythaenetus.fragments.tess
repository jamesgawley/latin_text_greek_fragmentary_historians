<urn:lofts:fhg.4.pythaenetus:1.1>  Aegina olim Oenone vocabatur ab Oenone Budionis filia, ut ait Pythaenetus primo Aegineticorum. 
<urn:lofts:fhg.4.pythaenetus:2.1>  Didymus ait scribendum apud Pindarum esse Budidae: fuisse enim Budionem quendam in Aegina, a quo Budidarum genus originem duxisse. Meminisse vero aiunt Budionis Pythaenetum primo Aegineticorum ita scribentem: «Dum de his haec dicebantur, Budioni ferunt dissidium intercessisse cum Oenone filla sua.» 
<urn:lofts:fhg.4.pythaenetus:3.1>  Hippuris insula est prope Theram sita, cujus meminit Timosthenes et Pythaenetus primo De Aegina. 
<urn:lofts:fhg.4.pythaenetus:4.1>  Pythaenetus e Jove Aeginam peperisse dicit Aeacum et Damocratiam, quae nupserit Actori in Thessalia, eique Menoetium pepererit. Postea vero hunc venisse Opuntem; nempe cognatus fuit Locri. 
<urn:lofts:fhg.4.pythaenetus:5.1>  Apud Aeginetas Delphinius mens est sacer Apollini Delphinio; hoc fortasse Nemea fuisse dicit; nam carum hunc mensem Apollini ait. Porro hic fuerit mensis quo Aeginetae Apollini conditori et domestico sacra faciunt, ut ait Pythaenetus. 
<urn:lofts:fhg.4.pythaenetus:6.1>  Pythaenetus tertio libro De Aegina ait, Periandrum, cum Proclis Epidaurici filiam Melissam vidisset Peloponnesiaco cultu vestitam (sine stola enim erat, simplicem tunicam induta, et vinum fundebat operariis), amore ejus fuisse captum et uxorem eam duxisse. 
