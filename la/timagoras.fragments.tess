<urn:lofts:fhg.4.timagoras:1.1>  Ex dentibus terra enixa est viros armiferos. Ex quibus superstites relicti sunt hi: Pelor, Echien, Udaeus, Chthonius et Hyperenor; secundum Timagoram vero etiam Creoa. 
<urn:lofts:fhg.4.timagoras:2.1>  Sparta in Laconia nomen habet a Spartis qui cum cadmo erant. De iis Timagoras ait pulsos et in Laconiam transgressos Spartam de ipsorum nomine nuncupasse. 
<urn:lofts:fhg.4.timagoras:3.1>  De numero Niobidarum ipse Euripides in Cresphonte ait: Et bis septem Niobes liberi Loxii pereuntes sagittis. Ceterum Aeschylus quoque in Niobe et Aristophanes in Niobe eodem modo septem ejus filias septemque item filios fuisse dicunt. Timagoras vero in Thebaicis narrat Spartos, quum ab Amphione ejusque sociis male haberentur, Niobidas occidisse Eleutheras proficiscentes ad celebrandum sacrum patrium, Niobae vero vitam reliquisse propter Pelopem. Alii denique aliter de Niobe narrant. 
