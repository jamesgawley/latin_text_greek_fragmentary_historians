<urn:lofts:fhg.4.callippus_corinthius:1.1>  In Helicone primos omnium sacra Musis fecisse et Musis eum montem consecrasse Ephialtem et Otum tradunt; eosdem etiam Ascram condidisse; quod Hegesinus in Atthide poemate his versibus indicavit: Ast Ascrae optato potitur Neptunus amore: mox illi quae progenuit voluentibus annis Oeoclum, natis primus qui junctus Aloei udi ad radices Heliconis condidit Ascram. Hanc Hegesini poesin ego nunquam legi, quandoquidem ante me natum prorsus evanuerat; sed Callippus Corinthius in historia quam de Orchomeniorum rebus conscripsit, eorum Hegesini versuum testimonio utitur; idem nos quoque facimus a Callippo edocti. 
<urn:lofts:fhg.4.callippus_corinthius:2.1>  Aspledonem ob aquarum penuriam desertam tradunt; nomen vero urbi contigisse ab Aspledone, quem Midea nympha Neptuno pepererit. Id confirmant versus a Chersia facti, viro Orchomenio: Neptunoque tridentifero insignique Midea Aspledon staus est, ampla apectandus in urbe. Aetate quidem mea Chersiae hujus carmina jam vetustas aboleverat; sed hos quoque versus Callippus retulit in libro De Orchomeniis. Eidem Chersiae epigramma Orchomenii attribuunt, quod Hesiodi sepulcro inscriptum est. 
