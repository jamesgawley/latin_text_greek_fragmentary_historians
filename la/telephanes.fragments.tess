<urn:lofts:fhg.4.telephanes:1.1>  Hippolochus Macedo in Epistola ad Lynceum, scurrarum meminit Mandrogenis et Stratonis Attici. Multitudo vero Athenis erat hominum artem hanc profitentium: qui in Diomensium Heracleo congregabantur, sexaginta numero, atque etiam hoc ipso nomine in urbe appellabantur, ut vulgo diceretur verbi causa, Sexaginta-viri hoc dixerunt; aut, Venio a Sexaginta-viris. Quorum in numero erant Callimedon Carabus et Dinias, item Mnasigiton et Menaechmus, ut tradit Telephanes in libro De Urbe. 
