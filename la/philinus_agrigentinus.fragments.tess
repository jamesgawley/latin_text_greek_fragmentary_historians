<urn:lofts:fhg.3.philinus_agrigentinus:1.1>  Me vero, ut huic bello plusculum immorarer, id quoque non minus quam superiora movit, quod, qui plurimam rerum notitiam ad illud scribendum videntur attulisse, Philinus atque Fabius, veritatem qua fide oportuit nequaquam nobis retulerunt. Ac de industria quidem a vero aberrasse, quum vitam ipsorum et studia specto, non existimo: sed accidit ilis quidpiam, opinor, quale amantibus solet. Nam ob studium partium et effusum in Carthaginienses favorem, Philino quidem omnia hi prudenter, recte, fortiter videntur fecisse; Romani secus: Fabius vero contrarium pronuntiat. 
<urn:lofts:fhg.3.philinus_agrigentinus:1.2>  Philinus, gestorum narrationem ac simul librum secundum exordiens, ait, Carthaginienses ac Syracusanos Messanam obsedisse: tum Romanos, Postquam mari in urbem venissent, confestim adversus Syracusios prodiisse, et ab his graviter caesos, Messanam se rursus recepisse. Dein iterum egressos adversus Carthaginienses, non solum fusos esse, sed magnam etiam militum partem vivos in hostium venisse potestatem. Haec ubi dixit, narrat, Hieronem post pugnam hanc pugnatam adeo mente alienatum fuisse, ut protinus non tantum vallo tentoriisque incensis Syracusas noctu aufugerit, verum etiam castella omnia, quae ditioni Messaniorum imminebant, deseruerit; consimiliter et Carthaginienses statim ab hoc proelio, relictis castris, per oppida se dispersisse, tueri amplius quidquid extra munitiones esseet, non audentes; ea de causa eorum duces, qui militum animos metu perculsos animadverterent, id cepisse consilii, ut de rerum summa praelio non decernerent: Romanos autem insecutos, non agrum dumtaxat Paenorum et Syracusiorum devastasse, verum etiam Syracusas ipsas obsidere et per vim oppugnare esse aggressos. Haec autem adeo, ut mea fert sententia, omni absurditate plena sunt, ut ne explicatione quidem sit opus. Quos enim antea Messanam sanam obsidentes et in acie vincentes fecerat, eosdem fugisse et planis camporum excessisse, ac tandem ex formidine dejectis animis obsidionem passos pronuntiat: quos autem victos et obsessos prius fecerat, eos inducit persequentes hostem, omnia, quae sub dio sunt, subito obtinentes, ac tandem Syracusas ipsas prementes obsidione. Enimvero convenire ista inter se put possunt? Sane aut falsa sint, quae prius posuit, oportet, aut quae deinceps de postea insecutis dicuntur. Sunt autem haec posteriora vera: nam Carthaginienses et Syracusani intra munitiones suas sunt compulsi: et Syracusas impetebant illico Romani, et Echetlam quoque, ut quidem iste ait, urbem in confinio sitam ditionis Syracusanorum et Carthaginiensium. Restat necessario concedendum, quas principio posuit assertiones esse falsas; et Romanos ab hoc scriptore victos fuisse proditos, qui jam inde a primis conflictibus ad Messanam habitis superiores exstitcrint. Ac Philinum quidem in opere universo talem invenias: sed pariter talem Fabium quoque, ut suis locis ostendetur. 
<urn:lofts:fhg.3.philinus_agrigentinus:2.1>  Quum igitur hujusmodi exstent foedera, serventurque etiam nunc, tabulis aeneis inscripta, apud Jovem Gapitolinum in Aedilium aerario; quis non jure merito Philinum historiae scriptorem miretur? Non quod haec ignoraverit (nam id quidem mirum non est; quandoquidem memoria adhuc nostra et Romanorum et Carthaginiensium maximi quique natu, et eorum quae ad remp. Spectant omnium judicio callentissimi, haec nesciebant): sed quo auctore quave ratione sit ausus contraria istis scribere: inter Romanos et Carthaginienses foedus interoessisse, ex cujus legibus tenerentur Romani universa Sicilia abstinere, Carthaginienses vero Italia: primosque Romanos foedus illud et jusjurandum violasse, quando in Siciliam trajecerunt: quum neque factum unquam fuerit, neque hodie exstet monumentum ullum tatis foederis. Hoc tamen disertis verbis in secundo Historiarum libro scribit Philinus. Qua de re quum in praeparatione operis nostri mentionem faciebamus, curatiorem hujus quaestionis tractationem in hunc locum rejecimus: quod multi, fidem illius scriptoris secuti, falsum pro vero sint amplexi. Enimvero, si quis Romanorum trajectionem in Siciliam eo nomine reprehendat, quod Mamertinos, quocumque tandem praetextu, in amicitiam suam acceperint; et mox petentibus opem tulerint; qui non solum Messaniorum urbem, sed etiam Rheginorum scelesta fraude interceperant; merito fortasse factum hoc illorum improbaverit. Sin contra jusjurandum et leges faederis in Siciliam eos transfretasse existimaverit, in manifesto errore versabitur. 
<urn:lofts:fhg.3.philinus_agrigentinus:3.1>  Hanno senior, quo tempore Agrigentum obsidione premebatur, magnum exercitum ex Africa in Siciliam traduxit, peditum quinquaginta, equitum sex millia, elephantes sexaginta. Philinus, Agrigentinus historicus, scripsit. Hanno autem, cum omnibus copiis ex Lilybaeo movens, Heracleam venit. Sub quod tempus affuere qui Herbessi deditionem offerrent. Hanno igitur, bellum persecutus, duobus proeliis amisit tria milia peditum, equites ducentos, et quattuor millis captivorum. Praeterea evenit ut octo elephantes oppeterent, ac triginta tres vulnerarentur. 
<urn:lofts:fhg.3.philinus_agrigentinus:4.1>  Lutatius autem consul longis navibus trecentis, aliisque naviglis et pontonibus septingentis, quae simul juncta mille efficiebant, in Siciliam transmisit, et ad Erycinorum emporium naves applicavit. Hanno etiam ex Carthagine ducentis et quinquaginta longis navibus et onerariis in Hieram insulam trajecit. Inde ad Erycem defertur. Ibi occurrentibus Romanis, utrimque ingens exsistit proelium; in quo Carthaginienses centum et septemdecim naves amiserunt, et inter has viginti cum ipsis viris; Romani vero ceperunt octoginta, ita quidem ut triginta ceperint integras, quinquaginta damno affectas, [sec. Polyb. 1, 61, 6 Carthaginienses amisere naves 120, quarum demersoe 50, cum viris captoe 70]. Captivos autem Carthaginienses abduxerunt secundum Philinum sex millia, vel secundum alios, quattuor millia et quadraginta. Reliquae naves secundo vento Carthaginem refugerunt. 
