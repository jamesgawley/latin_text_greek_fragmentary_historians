<urn:lofts:fhg.4.agroetas:1.1>  Agroetas primo De rebus Libycis: «Adultum vero Amphithemin cum nymphis consuevisse ex iisque genuisse Adyrmachidam, Araraucelam, Byzam (vel Asbytam), Machlyem, Macam, et Psylium, a quo Psyllorum gens.» 
<urn:lofts:fhg.4.agroetas:2.1>  Agroetas primo De rebus Libycis Cyrenen ab Apolline in Cretam, hinc deinde in Libyam transportatam esse tradit. 
<urn:lofts:fhg.4.agroetas:3.1>  Draconem (malorum apud Hesperidas custodem) Ladonem vocabant. Eum Pisander ex terra genitum credidit. Hesiodus Typhone natum dicit. Agroetas vero libro tertio De rebus Libycis dicit μῆλα illa non esse mala, sed oves egregias; his pastorem fuisse ferocem, cui ob morum asperitatem Dracontis nomen sit inditum. 
<urn:lofts:fhg.4.agroetas:4.1>  Acacallidis filium Amphithemin etiam Garamantem appellatum esse dicit. Jam vero alii Garamantum populum ab ipso, alii autem ipsum a Garamantum populo nomen habere censent. Garamantes Libyam incolunt; piique sunt ac templa babent, ut praeter alios Agroetas narrat. 
<urn:lofts:fhg.4.agroetas:5.1>  Ampelus ... etiam in Cyreniaca regione urbs est. Agroetas vero duas urbes esse dicit, alteram superiorem, alteram inferiorem. 
<urn:lofts:fhg.4.agroetas:6.1>  Agroetas libro (decimo) tertio rerum Scythicarum jecur Promethei ab aquila consumi propterea credi, quod praestantissima Promethei terra a fluvio, cui Aquilae nomen, vastata sit. Nam ἧπαρ, jecur, sicuti οὖθαρ dici terram fertilem. Herculem vero, quum canalibus fluvii cursum avertis. Set, aquilam interemisse et vinculis Prometheum liberasse videri. 
