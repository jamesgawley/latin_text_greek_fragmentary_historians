<urn:lofts:fhg.2.pseudo_hecataeus:14.1> Hecataeus Abderita, vir non modo philosophus, sed etiam rebus gerendis aptissimus, Alexandri regis aequalis et cum Ptolemaeo Lagi conversatus, non obiter (sc. Judaeorum meminit), sed de Judaeis ipsis librum conscripsit, ex quo volo summatim quaedam eorum quae ab eo sunt dicta percurrere: primumque tempus ostendam. Meminit enim praelii quo circa Gazam conflixit Ptolemaeus cum Demetrio: illud vero contigit undecimo quidem anno a morte Alexandri, Olympiade vero cxvii, sicuti narrat Castor Apposita enim hac Olympiade, dicit: «Sub hac Ptolemaeus Lagi circa Gazam praelio superavit Demetrium Antigoni, qui vocabatur Poliorcetes.» Alexandrum vero agnoscunt universi Olympiade cxiv e vita excessisse, Palam ergo est quod et illius tempore et sub Alexandro gens nostra floruerit. Igitur Hecataeus porro haec dicit: «Ptolemaeum post praelium in Gazam locorum in Syria factum esse compotem; magnumque hominum numerum, cognita Ptolemaei mansuetudine et elementia, cum eo profectum esse in Aegyptum, eo animo, ut rerum gerendarum participes fierent. Quorum unus, inpquit erat Ezecias pontifex Judaeorum: homo aetate quidem quasi annorum Lxvi, dignitate vero apud populares suos magnus, et animi sapientia non mediocri, et dicendi facultate pollens, et, si quis alisu, rerum peritus: quanquam, ut ait, omnes Judaeorum sacerdotes, qui decimas in lucem editorum accipiunt, et res in communi positas administrant, mille omnes et quingenti sint.» Rursus autem viri jam laudati mentionem facinens, «Hic, inquit, homo hunc honorem assequutus, factusque nobis familiaris, ubi quosdam e suis assumpserat, differentiam omnem illis exposuit, et habitationem eorum et civilem rationem, quam scriptam habebat, pariter indicavit.» Deinde palam facit Hecataeus, erga leges qualiter nosmet habemus, quodque omnia pati malimus, quam contra illas facere, hoc pulchrum esse persuasum habentes. «Quare, inquit, quanquam et maledictis impeti solent a vicinis advenisque, et injuriose saepe tuactati sunt a Persicis regibus et satrapis, non possunt a sententia deduci, sed pro ea maxime omnium forti animo omne genus cruciatus saecissimasque mortes subeunt, nec adduci possunt ut patria instituta abdicent.» Quim et indicia perhibet non exigua animi eorum propositi tenacis et validi circa legem observandam. Dicit enim, quum aliquando apud Babylonem esset Alexander, et vellet is Beli templum quod conciderat reponere, et omnibus militibus praecepisset humum aggerere, solos Judaeos non opitulatos, imo et verbera et mulctas graves pertulisse, donec rex eis ignoscens laboris talis gratiam fecit.** «Qui quum in regionem, inquit, ad suos reversi fuissent, et templa et altaria exstruxissent, ista omnia diruerunt: et pro aliis quidem mulctam satrapis exsolvere, pro aliis vero veniam consequuti sunt.» Et praeterea adjicit quod merito ab haec admirationem habent. Atque insuper memorat gentem nostram populo maxime abundasse: «Nam multas nostrorum, inquit, myriadas e sedibus suis primum abduxerunt Persae: non paucae autem etiam post obitum Alexandri in Aegyptum et Phoenicen migrarunt, propter seditionem in Syria factam.» Hic idem vir et magnitudinem regionis quam incolimus et pulchritudinem prodidit. «Ad tricies, inquit, centena millia arurarum habitant optimi fere et feracissimi soli. Judaea namque hujus est amplitudinis.» Imo quod et urbem, Hierosolyma, pulcherrimam et maximam ex multis retro seculis incolimus, et de virorum multitudine, et de templi exstructione, idem ipse sic refert: «Sunt enim Judaeorum castella multa et vici per regionem sparsi: una autem urbs munita; ambitu ferme quinquaginta stadiorum, quam incolunt quidem hominum circiter centum et viginti millia. Istam vero Hierosolym vocant. Illic autem in meditullio scilicet urbis septum est lapideum, quinque fere jugerum longitudinis, latitudinis cubitorum centum, portas habens geminas. Ibidem altare quadratum, ex impolitorum et rudium lapidum coagmentatione conflatum; cujus latera singula viginti chbitorum sunt, altitudo vero decem. Et praeter hoc altare, ingens tabernaculum est, quo et ara et lychnuchus continentur, utrumque aureum, pondus talentorum duûm. His impositum est lumen inexstinctum, quod dies noctesque continenter ardet. Nullum ibi simuylacrum, donarium omnino mullum, adeoque nec planta nec lucus, nec aliud quicquam ejusmodi. Sacerdotes in eo, noctu pariter atque interdiu assidui, certis quibusdam expiationibus dant operam, quos in templo vinum omnino gustare nefas.» Sed praeterea testis est militassc nos cum Alexandro, et postea ejus cum successoribus. Subjiciam illa, quibus ipse se interfuissc dicit, ab homine quodam Judaeo gesta in expeditione. Ita enim narrat: «Quum proficiscerer ad mare Rubrum, una cum aliis equitibus Judaeis, quos itineris dures habebamus, unus eorum aliquis comitabatur, nomine Mosollamus, vir quum animi magnitudine tum corporis robore non vulgari, idemque sagittarius omnium tam Graecorum quam bararorum confessione peritissimus. Is igitur homo, quum universa multitudo iter illud agerent, et vates augurium captans peteret ut cuncti gressum inhiberent, interrogavit cur subsisterent. Quum autem augur ei avem ostendisset, simulque dixisset, si quidem ibi resideret avis, omnibus ut eo in loco manerent expedire; sin protinus volando contenderet, porro pergerent ipsi quoque; sin denique retroo, retro similiter ipsi redirent: Judaeus nihil contra, sed intento arcu jaculatur, avemque confixam peremit. Hic augure aliisque nonnnullis graviter indignantibus, ipsique diras imprecantibus, Quid, inquit, usque adeo furitis, infaustissimam avem in manus sumentes? Quomodo ista, quae vitae ipsa suae providere non potuit, sani quicquam de suscepto a nobis itinere praenunciare valuit? Enimvero si praenosse futurmn potuisset, nun. Quam hunc in locum venisset, prae metu ne Mosollami Judai sagittis confixa moreetur.» Verum testimoniorum ex Hecataeo satis: nam quibus in animo est plura cognoscere, facile est librum ipsum adire.
<urn:lofts:fhg.2.pseudo_hecataeus:15.1> Neque Alexander propter inopiam habitatorum civitatis Alexandriae, quam studiose aedificabat, nostrorum aliquot illic congregavit; sed omnes probitatis ergo et fide probe perspectos et exploratos habens, hoc praemium nostris tribuit. Nostram enim gentem honorabat, ut etiam de nobis dicit Hecataeus, quod propter probitatem atque fidem, quam ei praebuere Judaei, regionem Samaritidem ad omni tributo liberam ab iis teneri voluerit.
<urn:lofts:fhg.2.pseudo_hecataeus:16.1> Ita comparata est Judaeorum legislatio, ut altioris cujusdam sapientiae et sincerae integritatis plena sit, utpote a deo profecta. Quare nec poetae nec qui historias conscripsere, ejus meminerunt, quemadmodum Hecataeus Abderita testatur, adeoque nec hominum illorum, qui ex ejus praeceptis vitam instituerunt, quod sancta esset et profano ore exponi non oporteret.
<urn:lofts:fhg.2.pseudo_hecataeus:16.2> Hinc quum alii scriptores et poetae, tum historici omnes abstinuerunt a mentione et librorum istorum et virorum, qui secundum leges has administrant rempublicam: quia, ut Hecataeus Abderita asserit, plane sanctam et venerandam contineant in se sententiam et contemplationem.
<urn:lofts:fhg.2.pseudo_hecataeus:17.1> Berosus Abrami parentis nostri meminif. Hecataeus vero ejus non obiter tantum meminit, sed librum de eo conscriptum reliquit.
<urn:lofts:fhg.2.pseudo_hecataeus:18.1> Sophocles, ut ait Hecataeus qui historias composuit, ubi agit de Abrahamo et de Aegyptiis, in scena aperte exclamat: Unus profecto et unicus tantum deus, qui coelum et amplum condidit terrae sinum, et saeva ponti terga vimque fluminum. At nos homulli, corde caeco devii, misera malorum invnimus solatia, divfim figuras, saxeas aut aereas, nisi aureas malimus aut eburneas. His immolamus, his vocemus et dies sacros: et hoc est quod pium esse dicimus.
<urn:lofts:fhg.2.pseudo_hecataeus:19.1> Hecataeusdeos quoque e Magorum sententia genitos esse dicit.
<urn:lofts:fhg.2.pseudo_hecataeus:20.1> Abderitae quoque docent summum esse bonum, Democritus tranquillitatem, Hecataeus sufficientiam.
<urn:lofts:fhg.2.pseudo_hecataeus:21.1> De ipsa causa qui disscruit antiquus philosophus, Hecataeus Abderita, meo certe judicio nihil probabile dixit: scilicet sponsum ad nuptias multos vocare, ut multos habeat conscios atque testes liberum se liberam duxisse.
